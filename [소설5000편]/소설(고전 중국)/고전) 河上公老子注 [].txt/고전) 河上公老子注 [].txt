      河上公章句卷一
      　 
      體道第一
      道可道，
      　　爲經術政敎之道也．
      非常道．
      非自然生長之道也．
      常道當以無爲養神，無事安民，含光藏暉，滅跡匿端，不可稱道．
      名可名，
      謂富貴尊榮，高世之名也．
      非常名．
      非自然常在之名也．常名當如　兒之未言，　子之未分，明珠在蚌中，      　　美玉處石間，內雖昭昭，外如愚頑．
      無名，天地之始．
      無名者謂道，道無形，故不可名也．
      始者道本也，吐氣布化，出於虛無，爲天地本始也．
      有名，萬物之母．
      　　有名謂天地．天地有形位，有陰陽，有柔剛，是其有名也．
      　　萬物母者，天地含氣生萬物，長大成熟，如母之養子也．
      故常無欲，以觀其妙；
      妙，要也．
      人常能無欲，則可以觀道之要，要謂一也．
      一出布名道，讚　明是非．
      常有欲，以觀其　．
      　　　，歸也．
      　　常有欲之人，可以觀世俗之所歸趣也．
      此兩者，同出而異名，
      　　兩者，謂有欲無欲也．
      　　同出者，同出人心也．而異名者，所名各異也．
      　　名無欲者長存，名有欲者亡身也．
      同謂之玄，
      　　玄，天也．
      　　言有欲之人與無欲之人，同受氣於天也．
      玄之又玄，
      　　天中復有天也．
      　　凜器有厚薄，得中和滋液則生聖賢，得錯亂汚辱則生貪淫也．
      衆妙之門．
      　　能之天中復有天，凜氣有厚薄，除情去欲，守中和，是謂知道要之門戶也．    

  養身第二
      天下皆知美之爲美，
      　　自揚己美，使彰顯也．
      斯惡已；
      　　有危亡也．
      皆知善之爲善，
      　　有功名也．
      斯不善已．
      　　人所爭也．
      故有無相生，
      　　見有而爲無也．
      難易相成，
      　　見難而爲易也．
      長短相較，
      　　見短而爲長也．
      高下相傾，
      　　見高而爲下也．
      音聲相和，
      　　上唱下必和也．
      前後相隨．
      　　上行下必隨也．
      是以聖人處無爲之事，
      　　以道治也．
      行不言之敎，
      　　以身帥導之也．
      萬物作焉而不辭，
      　　各自動作，不辭謝而逆止．
      生而不有，
      　　元氣生萬物而不有
      爲而不恃，
      　　道所施爲，不恃望其報也．
      功成而弗居．
      　　功成事就，退避不居其位．
      夫唯弗居，
      　　夫惟功成不居其位．
      是以不去．
      　　福德常在，不去其身也．此言不行不可隨，不言不可知也．
      　　上六句有高下長短，君開一源，下生百端，百端之變，無不動亂．

      安民第三
      不尙賢，
      賢謂世俗之賢，辯口明文，離道行權，去質爲文也．
      使民不爭．
      不爭功名，返自然也．
      不貴難得之貨，
      言人君不御好珍寶，黃金棄於山，珠玉捐於淵也．
      使民不爲盜．
      上化淸靜，下無貪人．
      不見可欲，
      放鄭聲，遠　人．
      使心不亂．
      不邪淫，不惑亂也．
      是以聖人之治，
      說聖人治國與治身也．
      虛其心，
      除嗜欲，去煩亂．
      實其腹，
      懷道抱一守，五神也．
      弱其志，
      和柔謙讓，不處權也．
      强其骨．
      愛精重施，髓滿骨堅．
      常使民無知無欲．
      返樸守淳．
      使夫智者不敢爲也．
      思慮深，不輕言．
      爲無爲，
      不造作，動因循．
      則無不治．
      德化厚，百姓安．
      　
      無源第四
      道沖而用之，
      　　沖，中也．
      　　道匿名藏譽，其用在中．
      或不盈．
      　　或，常也．
      　　道常謙虛不盈滿．
      淵乎似萬物之宗．
      　　道淵深不可知，似爲萬物知宗祖．
      挫其銳，
      　　銳，進也．
      　　人欲銳精進取功名，當挫止之，法道不自見也．
      解其紛，
      　　紛，結恨也．
      　　當　道無爲以解釋．
      和其光，
      　　言雖有獨見之明，當如闇味，不當以曜亂人也．
      同其塵．
      　　當與衆庶同垢塵，不當自別殊．
      湛兮似或存．
      　　言當湛然安靜，故能長存不亡．
      吾不知誰之子，
      　　老子言，我不知道所從生．
      象帝之先．
      　　到似在天帝之前，此言道乃先天地之生也．
      　　至今在者，以能安靜湛然，不勞煩．欲始人修身法道．

      虛用第五
      天地不仁，
      　　天施地化，不以仁恩，任自然也．
      以萬物爲芻狗．
      　　天地生萬物，人最爲貴，天地視之如芻草狗畜，不責望其報也．
      聖人不仁，
      　　聖人愛養萬民，不以人恩，法天地任自然．
      以百姓爲芻狗．
      　　聖人視之如芻草狗畜，不責望其禮意．
      天地之間，
      　　天地之間空虛，和氣流行，故萬物自生．
      　　人能除情慾，節滋味，淸五臟，則神明居之也．
      其猶　　乎?
      　　　　中空虛，故能有聲氣．
      虛而不屈，動而愈出．
      　　言空虛無有屈竭時，動搖之，益出聲氣也．
      多言數窮，
      　　多事害神，多言害身，口開舌擧，必有禍患．
      不如守中．
      　　不如守德於中，育養精神，愛氣希言．

      成象第六
      谷神不死，
      　　谷，養也．
      　　人能養神則不死，神謂五臟之神:
      　　肝藏魂，肺藏魄，心藏神，腎藏精，脾藏志．
      　　五藏盡傷，則五神去矣．
      是謂玄牝．
      　　言不死之道，在於玄牝．
      　　玄，天也，於人爲鼻．牝，地也，於人爲口．
      　　天食人以五氣，從鼻入藏於心．五氣輕微，爲精神聰明，音聲五性．      　　其鬼曰魂，魂者雄也，主出入人鼻，與天通，故鼻爲玄也．
      　　地食人以五味，從口入藏於胃．五味濁辱，爲形骸骨肉，血詠六情．      　　其鬼曰魄，魄者雌也，主出入人口，與地通，故口爲牝也．
      玄牝之門，是謂天地根．
      　　根，元也．
      　　言鼻口之門，乃是通天地之元氣所從往來也．
      綿綿若存，
      　　鼻口呼　喘息，當綿綿微妙，若可存，復若無有．
      用之不勤．
      　　用氣當寬舒，不當急疾勤勞也．

      韜光第七
      天長地久，
      　　說天地長生久壽，以喩敎人也．　
      天地所以能長且久者，以其不自生，
      　　天地所以獨長且久者，以其安靜，施不求報，
      　　不如人居處汲汲求自饒之利，奪人以自與也．
      故能長生．
      　　以其不求生，故能長生不終也．
      是以聖人後其身，
      　　先人而後己也．
      而身先，
      　　天下敬之，先以爲長官．
      外其身，
      　　薄己而厚人也．
      而身存．
      　　百姓愛之如父母，神明祐之若赤子，故身常存．
      非以其無私邪？
      　　聖人爲人所愛，神明所祐，非以其公正無私所致乎? 
     故能成其私．
      　　人以爲私者，欲以厚己也．
      　　聖人無私而己自厚，故能成其私也．

      易性第八
      上善若水．
      　　上善之人，如水之性．
      水善利萬物而不爭，
      　　水在天爲霧露，在地爲泉源也．
      處衆人之所惡，
      　　衆人惡卑濕垢濁，水獨靜流居之也．
      故幾於道．
      　　水性幾於道同．
      居善地，
      　　水性善喜於地，草木之上卽流而下，有似於牝動而下人也．
      心善淵，
      　　水心空虛，淵深淸明．
      與善仁，
      　　萬物得水以生，與虛不與盈也．
      言善信，
      　　水內影照形，不失其情也．
      正善治，
      　　無有不洗，淸且平也．
      事善能，
      　　能方能圓，曲直隨形．
      動善時．
      　　夏散冬凝，應期而動，不失天時．
      夫唯不爭，
      　　壅之則止，決之則流，聽從人也．
      故無尤．
      　　水性如是，故天下無有怨尤水者也．
      　
      運夷第九
      持而盈之，不如其已．
      　　盈，滿也．已，止也．
      　　持滿必傾，不如止也．
      　而　之，不可長保．
      　　　，治也．
      　　先　治，後必棄捐．
      金玉滿堂，莫之能守．
      　　嗜欲傷神，財多累身．
      富貴而驕，自遺其咎．
      　　夫富當賑貧，貴當憐賤，而反驕恣，必被禍患．
      功成，名遂，身退，天之道．
      　　言人所爲，功成事立，名跡稱遂，不退身避位，則遇於害，此乃天之長道      　　也．譬如日中則移，月滿則虧，物盛則衰，樂極則哀．

      能爲第十
      載營魄，
      　　營魄，魂魄也．
      　　人載魂魄之上得以生，當愛養之．喜怒亡魂，卒驚傷魄．魂在肝，      　　魄在肺．美酒甘肴，腐人肝肺．故魂靜志道不亂，魄安得壽延年也．
      抱一，能無離乎，
      　　言人能抱一，使不離於身，則長存．
      　　一者，道始所生，太和之精氣也，故曰一．
      　　一布名於天下，天得一以淸，地得一以寧，侯王得一以爲正平．
      　　入爲心，出爲行，布施爲德，摠名爲一．
      　　一之爲言志一無二也．
      專氣致柔，
      　　專守精氣使不亂，則形體能應之而柔順．
      能　兒．
      　　能如　兒內無思慮，外無政事，則精神不去也．
      滌除玄覽，
      　　當洗其心使潔淨也．
      　　心居玄冥之處，覽之萬事，故謂之玄覽也．
      能無疵．
      　　不淫邪也．
      愛民治國，
      　　治身者愛氣則身全，治國者愛民則國安．
      能無爲．
      　　治身者呼吸精氣，無令耳聞；治國者佈施惠德，無令下知也．
      天門開闔，
      　　天門謂北極紫微宮，開闔位終始五際也．
      　　治身，天門謂鼻孔，開謂喘息，闔謂呼吸也．
      能爲雌．
      　　治身當如雌牝，安靜柔弱，治國應變，合而不唱也．
      明白四達，
      　　言道明白，如日月四達，滿於天下八極之外．
      　　故曰視之不見，聽之不聞，彰布之於十方，煥煥煌煌也．
      能無知．
      　　無有能知道滿於天下者．
      生之，畜之．
      　　道生萬物而畜養之．
      生而不有，
      　　道生萬物，無所取有．
      爲而不恃，
      　　道所施爲，不恃望其報也．
      長而不宰，
      　　道長養萬物，不宰割以爲器用．
      是謂玄德．
      　　言道德玄冥，不可得見，欲使人如道也．

      無用第十一
      三十輻共一　，
      古者車三十輻，法月數也．共一　者，　中有孔，故衆輻共湊知之．
      治身者當除情去欲，使五藏空虛，神乃歸之．
      治國者寡能，摠衆弱共扶强也．
      當其無，有車之用．
      無謂空虛．　中空虛，輪得轉行，　中空虛，人得載其上也．
      　埴以爲器，
      　，和也．埴，土也．
      和土以爲飮食之器．
      當其無，有器之用．
      器中空虛，故得有所盛受．
      鑿戶　以爲室，
      謂作屋室．
      當其無，有室之用．
      言戶　空虛，人得以出入觀視；室中空虛，人得以居處，是其用．
      故有之以爲利，
      利，物也，利於形用．
      器中有物，室中有人，恐其屋破壞，腹中有神，畏其形亡．
      無之以爲用．
      言虛空者乃可用盛受萬物，故曰虛無能制有形．道者空也．
      　
      檢欲第十二
      五色令人目盲；
      　　貪淫好色，則傷精失明．
      五音令人耳聾；
      　好聽五音，則和氣去心，不能聽無聲之聲．
      五味令人口爽；
      　　爽，亡也．
      　　人嗜於五味，則口亡，言失於道也．
      馳騁　獵，令人心發狂，
      　　人精神好安靜，馳騁呼吸，精神散亡，故發狂也．
      難得之貨，令人行妨．
      　　妨，傷也．
      　　難得之貨謂金銀珠玉，心貪意欲，不知　足，則行傷身辱也．
      是以聖人爲腹，
      　　守五性，去六情，節志氣，養神明．
      不爲目，
      　　目不妄視，妄視泄精於外．
      故去彼取此．
      　　去彼目之妄視，取此腹之養性．

      厭恥第十三
      寵辱若驚，
      　　身寵亦驚，身辱亦驚．
      貴大患若身．
      　　貴，畏也．若，至也．
      　　謂大患至身，故皆驚．
      何謂寵辱?
      　　問何謂寵，何謂辱?寵者尊榮，辱者恥辱．
      　　及身還自問者，以曉人也．
      辱爲下，（一作「寵爲上，辱爲下」），
      　　辱爲下賤．
      得之若驚，
      　　得寵榮驚者，處高位如臨深危也．貴不敢驕，富不敢奢．
      失之若驚，
      　　失者，失寵處辱也．驚者，恐禍重來也．
      是謂寵辱若驚．
      　　解上得之若驚，失之若驚．
      何謂貴大患若身？
      　　復還自問:何故畏大患至身?
      吾所以有大患者，爲吾有身．
      　　吾所以有大患者，爲吾有身．有身憂其勤勞，念其飢寒，觸情縱欲，則遇禍      　　患也．
      及吾無身，吾何有患？
      　　使吾無有身體，得道自然，輕擧昇雲，出入無間，與道通神，當有何患?      故貴以身爲天下者，則可寄天下，
      　　言人君貴其身而賤人，欲爲天下主者，則可寄立，不可以久也．
      愛以身爲天下，若可託天下．
      　　言人君能愛其身，非爲己也，乃欲爲萬民之父母．
      　　以此得爲天下主者，乃可以託其身於萬民之上，長無咎也．      　
 
     贊玄第十四
      視之不見名曰夷，
      　　無色曰夷．言一無采色，不可得視而見之．
      聽之不見名曰希，
      　　無聲曰希．言一無音聲，不可得聽而聞之．
      搏之不得名曰微．
      　　無形曰微．言一無形體，不可　持而得之．
      此三者不可致詰，
      　　三者，謂夷，希，微也．
      　　不可致詰者，夫無色，無聲，無形，口不能言，書不能傳，當受之以靜，      　　求之以神，不可問詰而得之也．
      故混而爲一．
      　　混，合也．故合於三名之而爲一．
      其上不　，
      　　言一在天上，不　　光明．
      其下不昧．
      　　言一在天下，不昧昧有所闇冥．
      繩繩不可名，
      　　繩繩者，動行無窮級也．不可名者，非一色也，不可以靑黃白黑別，      　　非一聲也，不可以宮商角徵羽聽，非一形也，不可以長短大小度之也．
      復歸於無物．
      　　物，質也．復當歸之於無質．
      是謂無狀之狀，
      　　言一無形狀，而能爲萬物作形狀也．
      無物之象，
      　　一無物質，而爲萬物設形象也．
      是謂惚恍．
      　　一忽忽恍恍，若存若亡，不可見之也．
      迎之不見其首，
      　　一無端末，不可預待也．除情去欲，一自歸之也．
      隨之不見其後，
      　　言一無影跡，不可得而看．
      執古之道，以御今之有，
      　　聖人執守古道，生一以御物，知今當有一也．
      能知古始，是謂道紀．
      　　人能知上古本始有一，是謂知道綱紀也．

      顯德第十五
      古之善爲士者，
      　　謂得道之君也．
      微妙玄通，
      　　玄，天也．言其志節玄妙，精與天通也．
      深不可識．
      　　道德深遠，不可識知，內視若盲，反聽若聾，莫知所長．
      夫唯不可識，故强爲之容．
      　　謂下句也．
      與兮若冬涉川；
      　　擧事則加重愼,與與兮若冬涉川,心難之也．
      猶兮若畏四　；
      　其進退猶猶如拘制，若人犯法，畏四　知之也．
      儼兮其若容；
      　　如客畏主人，儼然無所造作也．
      渙兮若　之將釋，
      　　渙者解散，釋者消亡．除情去欲，日以空虛．
      敦兮其若朴，
      　　敦者質厚，朴者形未分．內守精神，外無文采也．
      曠兮其若谷；
      　　曠者寬大，谷者空虛．不有德功名，無所不包也．
      渾其若濁．
      　　渾者守本眞，濁者不照然．與衆合同，不自尊也．
      孰能濁以靜之，徐淸？
      　　孰，誰也．誰能知水之濁止而靜之，徐徐自淸也．
      孰能安以久動之，徐生？
      　　誰能安靜以久，徐徐以長生也．
      保此道者，不欲盈．
      　　保此徐生之道，不欲奢泰盈溢．
      夫惟不盈，故能蔽不新成．
      夫爲不盈滿之人，能守蔽不爲新成．蔽者匿光榮，新成者貴功名．

      歸根第十六
      致虛極，
      得道之人，捐情去欲，五內淸靜，至於虛極．
      守靜篤，
      守淸靜，行篤厚．
      萬物　作，
      作，生也．萬物　生也．
      吾以觀復．
      言吾以觀見萬物無不皆歸其本，人當念重其本也．
      夫物芸芸，
      芸芸者，華葉盛也．
      各復歸其根，
      言萬物無不枯落，各復反其根而更生也．
      歸根曰靜，
      靜謂根也．根安靜柔弱，謙卑處下，故不復死也．
      是謂復命．
      言安靜者是爲復還性命，使不死也．
      復命曰常．
      復命使不死，乃道之所常行也．
      知常曰明；
      能知道之所常行，則爲明．
      不知常，妄作凶．
      不知道之所常行，妄作巧詐，則失神明，故凶也．
      知常容，
      能知道之所常行，去情忘欲，無所不包容也．
      容乃公，
      無所不包容，則公正無私，衆邪莫當．
      公乃王，
      公正無私，可以爲天下王．治身正則形一，神明千萬，共湊其躬也．
      王乃天，
      能王，德合神明，乃與天通．
      天乃道，
      德與天通，則與道合同也．
      道乃久．
      與道合同，乃能長久．
      沒身不殆．
      能公能王，通天合道，四者純備，道德弘遠，無殃無咎，
      乃與天地俱沒，不危殆也．
      　
      河上公章句卷二

      淳風第十七
      太上，下知有之．
      太上謂太古無名之君．
      下知有之者，下知上有君，而不臣事，質朴也．
      其次，親之譽之．
      其德可見，恩惠可稱，故親愛而譽之．
      其次畏之．
      設刑法以治之．
      其次侮之．
      禁多令煩，不可歸誠，故欺侮之．
      信不足焉，〔有不信焉〕．
      君信不足於下，下則應之以不信，而欺其君也．
      猶兮其貴言．
      說太上之君，擧事猶，貴重於言，恐離道失自然也．
      功成事遂，
      謂天下太平也．
      百姓皆謂我自然．
      百姓不知君上之德淳厚，反以爲己自當然也．

      俗薄第十八
      大道廢，有仁義．
      大道之時，家有孝子，戶有忠信，仁義不見也．
      大道廢不用，惡逆生，乃有仁義可傳道．
      智慧出，有大僞．
      智慧之君賤德而貴言，賤質而貴文，下則應之以爲大僞姦詐．
      六親不和，有孝慈．
      六紀絶，親戚不合，乃有孝慈相牧養也．
      國家昏亂，有忠臣．
      　 政令不行，上下相怨，邪僻爭權，乃有忠臣匡正其君也．
      此言天下太平不知仁，人盡無欲不知廉，各自潔己不知貞．
      大道之世，仁義沒，孝慈滅，猶日中盛明，衆星失光．

      還淳第十九
      絶聖
      絶聖制作，反初守元．五帝　象，倉　作書，不如三皇結繩無文．
      棄智，
      棄智慧，反無爲．
      民利百倍．
      農事修，公無私．
      絶仁棄義，
      絶仁之見恩惠，棄義之尙華言．
      民復孝慈．
      德化淳也．
      絶巧棄利，
      絶巧者，詐僞亂眞也．棄利者，塞貪路閉權門也．
      盜賊無有．
      上化公正，下無邪私．
      此三者，
      謂上三事所棄絶也．
      以爲文不足，
      以爲文不足者，文不足以敎民．
      故令有所屬．
      當如下句．
      見素抱樸，
      見素者，當抱素守眞，不尙文飾也．
      抱朴者，當抱其質朴，以示下，故可法則．
      少私寡欲．
      少私者，正無私也．寡欲者，當知足也．

      異俗第二十
      絶學
      絶學不眞，不合道文．
      無憂．
      除浮華則無憂患也．
      唯之與阿，相去幾何？
      同爲應對而相去幾何？疾時賤質而貴文．
      善之與惡，相去若何？
      善者稱譽，惡者諫諍，能相去何如？
      疾時惡忠直，用邪　也．
      人之所畏，不可不畏．
      人謂道人也．人所畏者，畏不絶學之君也．
      不可不畏，近令色，殺仁賢．
      荒兮其未央哉！
      言世俗人荒亂，欲進學爲文，未央止也．
      衆人熙熙，
      熙熙，淫放多情欲也．
      如享太牢，
      如飢思太牢之具，意無足時也．
      如春登臺．
      春陰陽交通，萬物感動，登台觀之，意志淫淫然．
      我獨　兮其未兆，
      我獨　然安靜，未有情欲之形兆也．
      如　兒之未孩．
      如小兒未能答偶人時也．
      乘乘兮若無所歸．
      我乘乘如窮鄙，無所歸就．
      衆人皆有餘，
      衆人餘財以爲奢，餘智以爲詐．
      而我獨若遺．
      我獨如遺棄，似於不足也．
      我愚人之心也哉，
      不與俗人相隨，守一不移，如愚人之心也．
      沌沌兮．
      無所分別．
      俗人昭昭，
      明且達也．
      我獨若○．
      如闇昧也．
      俗人察察，
      察察，急且疾也．
      我獨悶悶．
      悶悶，無所割截．
      忽兮若海，
      我獨忽忽，如江海之流，莫知其所窮極也．
      漂兮若無所止．
      我獨漂漂，若飛若揚，無所止也，志意在神域也．
      衆人皆有以，
      以，有爲也．
      而我獨頑似鄙．
      我獨無爲，似鄙，若不逮也．
      我獨異於人
      我獨與人異也．
      而貴食母．
      食，用也．母，道也．
      　 我獨貴用道也．

      虛心第二十一
      孔德之容，
      孔，大也．
      有大德之人無所不容，能受垢濁，處謙卑也．
      唯道是從．
      唯，獨也．大德之人不隨世俗所行，獨從於道也．
      道之爲物，唯　唯忽．
      道之於萬物，獨　忽往來，而無所定也．
      忽兮　兮，其中有象；
      道唯忽　無形，其中獨有萬物法象．
      　兮忽兮，其中有物．
      道唯　忽，其中有一，經營生化，因氣立質．
      窈兮冥兮，其中有精，
      道唯窈冥無形，其中有精實，神明相薄，陰陽交會也．
      齊精甚眞，
      言道精氣神妙甚眞，非有飾也．
      其中有信．
      道匿功藏名，其信在中也．
      自古及今，其名不去，
      自，從也．從古至今，道常在不去．
      以閱衆甫，
      閱，稟也．甫，始也．
      言道稟與，萬物始生，從道受氣．
      吾何以知衆甫之然哉？
      吾何以知萬物從道受氣？
      以此．
      此，今也．
      以今萬物皆得道精氣而生，動作起居，非道不然．

      益謙第二十二
      曲則全，
      曲己從衆,不自專,則全其身也．
      枉則直，
      枉,屈己而伸人,久久自得直也．
      窪則盈，
      地窪下,水流之,人謙下,德歸之．
      　則新，
      自受弊薄,後己先人,天下敬之,久久自新也．
      少則得，
      自受取少則得多也,天道祐謙,神明託虛．
      多則惑．
      財多者,惑於所守,學多者惑於所聞．
      是以聖人抱一爲天下式．
      抱,守也,式,法也,聖人守一,乃知萬事,故能爲天下法式也．
      不自見故明，
      聖人不以其目視千里之外,乃因天下之目以視,故能明達也．
      不自是故彰，
      聖人不自以爲是而非人,故能彰顯於世．
      不自伐故有功，
      伐,取也．聖人德化流行,不自取其美,故有功於天下．
      不自矜故長．
      矜,大也．聖人不自貴大,故能久不危．
      夫惟不爭，故天下莫能與之爭．
      此言天下賢與不肖, 能與不爭者爭也．
      古之所謂曲則全者，豈虛言哉？
      傳古言曲從則全身,此言非虛妄也．
      誠全而歸之．
      誠,實也．能行曲從者,實其肌體,歸之於父母,無有傷害也．

      虛無第二十三
      希言自然．
      希言者,謂愛言也．愛言者自然之道．
      故飄風不終朝，驟雨不終日．
      飄風,疾風也．驟雨,暴雨也．言疾風不能長,暴雨不能久也．
      孰爲此者？天地．
      孰,誰也．誰爲此飄風暴雨者乎?天地所爲．
      天地尙不能久, 
     不能終於朝暮也．
      而況於人乎？
      天地至神,合爲飄風暴雨,尙不能使終朝至暮,何況人欲爲暴卒乎?
      故從事於道者，
      從,爲也．人爲事當如道安靜,不當如飄風驟雨也．
      道者同於道，
      道者謂好道人也．同於道者,所謂與道同也．
      德者同於德，
      德者謂好德之人也．同於德者,所謂與德同也．
      失者同於失．
      失謂任己而失人也．同於失者,所謂與失同也．
      同於道者，道亦樂得之．
      與道同者,道亦樂得之也．
      同於德者，德亦樂得之，
      與德同者,德亦樂得之也．
      同於失者，失亦樂得之．
      與失同者,失亦樂失之也．
      信不足焉，有不信焉．
      君信不足於下,下則應君以不信也,此言物類相從,同聲相應,同氣相求,雲從龍,風從虎,水流濕,火就燥,自然之數也．      　
      苦恩第二十四
      企者不立，
      企,進也．謂貪權慕名,進取功榮,則不可久立身行道也．
      跨者不行，
      自以爲貴而跨於人,衆共蔽之,使不得行．
      自見者不明，
      人自見其形容以爲好,自見其所行以爲應道,殊不知其形容醜而操行之鄙．
      自是者不彰，
      自以爲是而非人,衆共蔽之,使不得彰明．
      自伐者無功，
      所謂輒自伐取其功美,卽失有功於人也．
      自矜者不長．
      好自矜大者,不可以長久．
      其在道也，曰：『餘食贅行』．
      贅,貪也．使此自矜伐之人,在治國之道,日賦　餘祿食以爲貪行．
      物或惡之．
      此人在位,動欲傷害,故物無有不畏惡之者．
      故有道者不處．
      言有道之人不居其國也．
      　
      象元第二十五
      有物混成，先天地生．
      謂道無形,混沌而成萬物,乃在天地之前．
      寂兮寥兮，獨立而不改，
      寂者無音聲,寥者空無形,獨立者無匹雙,不改者化有常．
      周行而不殆，
      道通行天地,無所不入,在陽不焦,託蔭不腐,無不貫穿,而不危怠也．
      可以爲天下母．
      道育養萬物精氣,如母之養子．
      吾不知其名，字之曰道，
      我不見道之形容,不知當何以名之,見萬物皆從道所生,故字之曰道．
      强爲之名曰大．
      不知其名,强名曰大,大者高而 上,羅而 外, 不包容,故曰大也．
      大曰逝，
      其爲大,非若天常在上,非若地常在下,乃復逝去,無常處所也．
      逝曰遠，
      言遠者,窮乎無窮,布氣天地,無所不通也．
      遠曰反．
      言其遠不越絶,乃復反在人身也．
      故道大，天大，地大，王（「王」一作「人」，下「王」亦同）亦大．
      道大者,包羅天地,無所不容也,天大者,無所不蓋也,地大者,無所不載也,王大者,無所不制也．
      域中有四大，而王居其一焉．
      八極之內有四大,王居其一也．
      人法地，
      人當法地安靜和柔,種之得五穀,掘之得甘泉,勞而不怨,有功而不置也．
      地法天，
      天澹泊不動,施而不求報,生長萬物,無所收取．
      天法道，
      道淸靜不言,陰行精氣,萬物自成也．
      道法自然．
      道性自然,無所法也．
      　
      重德第二十六
      重爲輕根，
      人君不重則不尊,治身不重則失神,草木之花葉輕故零落,　重故長存也．
      靜爲躁君．
      人君不靜則失威,治身不靜則身危,龍靜故能變化,虎躁故天虧也．
      是以聖人終日行，不離輜重．
      輜,靜也,聖人終日行道,不離其靜與重也．
      雖有榮觀，燕處超然．
      榮觀謂宮闕,燕處,后妃所居也,超然,遠避而不處也．
      奈何萬乘之主而以身輕天下？
      奈何者,疾時主傷痛之辭,萬乘之主謂王者,王者至尊,而以其身行輕躁乎?疾時 王奢恣輕淫也．
      輕則失臣，
      王者輕淫則失其臣,治身輕淫則失其精．
      躁則失君．
      王者行躁疾則失其君位,治身躁疾則失其精神．

      巧用第二十七
      善行無轍跡，
      善行道者求之於身,不下堂,不出門,故無轍跡．
      善言無瑕謫，
      善者謂擇言而出之,則無瑕疵謫過於天下．
      善數不用籌策，
      善以道計事者,守一不移,所計不多,則不用籌策而可知也．
      善閉無關楗而不可開，
      善以道閉情欲,守精神者,不如門戶有關楗可得開．
      善結無繩約而不可解．
      善以道結事者,乃可結其心,不如繩索可得解也．
      是以聖人常善救人，
      聖人所以常敎人忠孝者,欲以救人性命．
      故無棄人；
      使貴賤各得其所也．
      常善救物，
      聖人所以常敎民順四時者,欲以救萬物之殘傷．
      故無棄物．
      聖人不賤石而貴玉．
      是謂襲明．
      聖人善救人物,是謂襲民大道．
      故善人者，不善人之師；
      人之行善者,聖人卽以爲人師．
      不善人者，善人之資．
      資,用也,人行不善者,聖人猶敎導使爲善,得以給用也．
      不貴其師，
      獨無輔也．
      不愛其資
      無所使也．
      雖智大迷，
      雖自以爲智,言此人乃大迷惑．
      是謂要妙．
      能通此意,是謂知微妙要道也．

      反朴第二十八
      知其雄，守其雌，爲天下谿．
      雄以喩尊,雌以喩卑,人雖自知其尊顯,當復守之以卑微,去雄之强梁,就雌之柔和,如是則天下歸之,如水流入深谿也．
      爲天下谿，常德不離，
      人能謙下如深谿,則常德在,不復離於己．
      復歸於　兒．
      當復歸志於　兒, 然而無所知也．
      知其白守其黑，爲天下式．
      白以喩昭昭,黑以喩默默,人雖自知昭昭明白,當復守之以默默,如闇昧無所見,如是則可爲天下法式,其德常在．
      爲天下式，常德不　，
      人能爲天下法式,則德常在於己,不復差 ．
      復歸於無極．
      德不差 ,則常生久壽,歸身於無窮極也．
      知其榮，守其辱，爲天下谷．
      榮以喩尊貴,辱以喩汚濁,人能自知己之有榮貴,當復守之以汚濁,如是則天下歸之,如水流入深谷也．
      爲天下谷，常德乃足，
      足,止也,人能爲天下谷,則德乃常止於己．
      復歸於樸．
      復當歸身於質樸,不復爲文飾．
      樸散則爲器，
      器,用也,萬物之樸散則爲器用,若道散則爲神明,流爲日月,分爲五行也．
      聖人用之則爲官長．
      聖人升用則爲百官之元長也．
      故大制不割．
      聖人用之則以大道制御天下, 所傷割,治身則以大道制御情欲,不害精神也．

      無爲第二十九
      將欲取天下
      欲爲天下主也．
      而爲之，
      欲以有爲治民．
      吾見其不得已．
      我見其不得天道人心已明矣,天道惡煩濁,人心惡多欲．
      天下神器，不可爲也（或作「不可執也」）．
      器,物也,人乃天下之神物也,神物好安靜,不可以有爲治．
      爲者敗之，
      以有爲治之,則敗其質樸．
      執者失之．
      强執敎之,則失其情實,生於詐僞也．
      故物或行或隨，
      上所行,下必隨之也．
      或　或吹，
      　,溫也,吹,寒也,有所溫必有所寒也．
      或强或羸，
      有所强大,必有所　弱也．
      或挫或　．
      載,安也, 危也,有所安必有所危,明人君不可以有爲治國與治身也．
      是以聖人去甚，去奢，去泰．
      甚謂貪淫聲色,奢謂服飾飮食,泰謂宮室臺　,去此三者,處中和,行無爲,則天下自化．      　
      儉武第三十
      以道佐人主者，
      謂人主能以道自輔佐也．
      不以兵强天下．
      以道自佐之主,不以兵革,順天任德,敵人自服．
      其事好還．
      其擧事好還自則責,不怨於人也．
      師之所處，荊棘生焉．
      農事廢,田不修．
      大軍之後，必有凶年．
      天應之以惡氣,卽害五穀,五穀盡傷人也．
      善有果而已，
      善用兵者,當果敢而已,不美之．
      不敢以取强．
      不以果敢取强大之名也．
      果而勿矜
      當果敢謙卑,勿自矜大也．
      果而勿伐，
      當果敢推讓,勿自伐取其美也．
      果而勿驕，
      驕,欺也,果敢,勿以驕欺人．
      果而不得已，
      當過果敢至誠,不當逼迫不得已也．
      果而勿强
      果敢,勿以爲强兵監甲以欺凌人也．
      物壯則老，
      草木壯極則枯落,人壯極則衰老也,言强者不可以久．
      是謂不道．
      枯老者坐不行道也．
      不道早已．
      不行道．者早死

      偃武第三十一
      夫佳兵者，不祥之器，
      佳,飾也,祥,善也,兵者驚精神,濁和氣,不善之氣,不當修飾之．
      物或惡之，
      兵動則有所害,故萬物無有不惡之者．
      故有道者不處．
      有道之人不處其國．
      君子居則貴左，
      貴柔弱也．
      用兵則貴右．
      貴剛强也,此言兵道與君子之道反,所貴者異也．
      兵者，不祥之器，
      兵革者,不善之器也．
      非君子之器，
      非君子所貴重之器也．
      不得已而用之．
      謂遭衰逆亂禍,欲加萬民,乃用之以自守．
      恬淡爲上．
      不貪土地,利人財寶．
      勝而不美，
      雖得勝而不以爲利美．
      而美之者，是樂殺人．
      美得勝者,是爲喜樂殺人者也．
      夫樂殺人者，則不可以得志於天下矣．
      爲人君而樂殺人者,此不可使得志於天下矣,爲人主必專制人命,妄行刑誅．吉事尙左，左,生位也．
      凶事尙右，
      陰道殺人．
      偏將軍居左，
      偏將軍卑而居陽位,以其不專殺也．
      上將軍居右．
      上將軍尊而居陰位,以其專主殺也．
      言以喪禮處之．
      上將軍居右,喪禮尙右,死人貴陰也．
      殺人之衆，以哀悲泣之；
      傷己德薄,不能以道化人而害無辜之民．
      戰勝，以喪禮處之．
      古者戰勝,將軍居喪主禮之位,素服而哭之,明君子貴德而賤兵,不得以而誅不祥,心不樂之,比於喪也,知後世用兵不已,故悲痛之．

      聖德第三十二
      道常無名，
      道能陰能陽,能弛能張,能存能亡,故無常名也．
      樸雖小，天下莫能臣也．
      道樸雖小,微妙無形,天下不敢有臣使道者也．
      侯王若能守之，萬物將自賓．
      侯王若能守道無爲,萬物將自賓服,從於德也．
      天地相合，以降甘露，
      侯王動作能與天相應和,天卽降下甘露善瑞也．
      民莫之令而自均．
      天降甘露善瑞,則萬物莫有敎令之者,皆自均調若一也．
      始制有名，
      始,道也,有名,萬物也,能制於有名,無形,能制於有形也．
      名亦旣有，
      旣,盡也,有名之物,盡有情欲,叛道離德,故身毁辱也．
      夫亦將知止．
      人能法道行德,天亦將自知之．
      知止，可以不殆．
      天知之,則神靈祐助,不復危怠．
      譬道之在天下，猶川谷之在江海．
      譬言道之在天下,與人相應和,如川谷與江海相流通也．
      辯德第三十三
      知人者智，
      能知人好惡,是爲智．
      自知者明．
      人能自知賢與不肖,是爲反聽無聲,內視無形,故爲明也．
      勝人者有力，
      能勝人者,不過以威力也．
      自勝者强．
      人能自勝己情欲,則天下無有能與己爭者,故爲强也．
      知足者富，
      人能知足,則長保福祿,故爲富也．
      强行者有志，
      人能强力行善,則爲有意於道,道亦有意於人．
      不失其所者久，
      人能自節養,不失其所受天之精氣,則可以長久．
      死而不亡者壽．
      目不妄視,耳不妄聽,則無怨惡於天下,故長壽．
      　
      任成第三十四
      大道氾兮，
      言道氾氾,若浮若　,若有若無,視之不見,說之難殊．
      其可左右．
      道可左可右, 所不宜．
      萬物恃之而生
      恃,待也,萬物皆待道而生．
      而不辭，
      道不辭謝而逆止也．
      功成不名有，
      有道不名其有功也．
      衣養萬物而不爲主．
      道雖愛養萬物,不如人主有所收取．
      常無欲，可名於小．
      道匿德藏名,　然無爲,似若微小也．
      萬物歸焉而不爲主，
      萬物皆歸道受氣,道非如人主有所禁止也．
      可名爲大．
      萬物橫來橫去,使名自在,故可名於大也．
      是以聖人終不爲大，
      聖人法道,匿德藏名,不爲滿大．
      故能成其大．
      聖人以身帥導,不言而化,萬事修治,故能成其大．
      　
      仁德第三十五
      執大象，天下往．
      執,守也,象,道也,聖人守大道,則天下萬民移心歸往之矣,治身天降神明,往來於己也．      往而不害，安，平，太．
      萬民歸往而不傷害,則國家安寧而致太平矣,治身不害神明,則身安而大壽也．      樂與餌，過客止，
      餌,美也,過客,一也,人能樂美於道,則一留止也,一春去盈而處虛,忽忽如過客．
      道之出口：淡乎其無味，
      道出入於口,淡淡,非如五味有酸鹹苦甘辛也．
      視之不足見，
      足,得也,道無形,非若五色有靑黃赤白黑可得見也．
      聽之不足聞，
      道非若五音有宮商角徵羽可得聽聞也．
      用之不足旣．
      旣,盡也,謂用道治國,則國富民昌,治身則壽命延長,無有旣盡之時也．  
    　
      微明第三十六
      將欲　之，必固張之．
      先開張之者,欲極其奢淫．
      將欲弱之，必固强之．
      先强大之者,欲使遇禍患．
      將欲廢之，必固興之．
      先興之者,欲使其驕危．
      將欲奪之，必固與之．
      先與之者,欲極其貪心．
      是謂微明．
      此四事,其道微,其效明也．
      柔弱勝剛强．
      柔弱者久長,剛强者先亡也．
      魚不可脫於淵，
      魚脫於淵,謂去剛則柔,不可復制焉．
      國之利器，不可以示人．
      利器者謂權道也,治國權者不可以示執事之臣也,治身道者不可以示非其人也 
     　
      爲政第三十七
      道常無爲而無不爲．
      道以無爲爲常也．
      侯王若能守之，萬物將自化．
      言侯王若能守道,萬物將自化效於己也．
      化而欲作，吾將鎭之以無名之樸．
      吾,身也,無明之樸,道德也,萬物已化效於己,復欲作巧僞者,侯王當身鎭撫以道德也．      無名之樸，夫亦將無欲．不欲以靜，
      言侯王鎭撫以道德,民亦將不欲,故當以淸靜導化之也．
      天下將自定．
      能如是者,天下將自正定也．

      河上公章句卷三
      　 
      論德第三十八
      上德不德，
      上德謂太古無名號之君,德大無上,故言上德也,不德者,言其不以德敎民,因循自然,養人性命,其德不見,故言不德也．
      是以有德．
      言其德合於天地,和氣流行,民德以全也．
      下德不失德，
      下德謂號謚之君,德不及上德,故言下德也,不失德者,其德可見,其功可稱也．是以無德．
      以有名號及其身,故無德也．
      上德無爲
      謂法道安靜,無所施爲也．
      而無以爲，
      言無以名號爲也．
      下德爲之
      言爲敎令,施政事也．
      而有以爲．
      言以爲己取名號也
      上仁爲之
      上仁謂行仁之君,其仁無上,故言上仁也,爲之者,爲人恩也
      而無以爲，
      功成事立,無以執爲
      上義爲之
      爲義以斷割也
      而有以爲．
      動作以爲己,殺人以成威,賊下以自奉也
      上禮爲之
      謂上禮之君,其禮無上,故言上禮,爲之者,言爲禮制度,序威儀也 
     而莫之應，
      言禮華盛實衰,飾僞煩多,動則離道,不可應也
      則攘臂而　之．
      言禮煩多不可應,上下忿爭,故攘臂相仍引
      故失道而後德，
      言道衰而德化生也
      失德而後仁，
      言德衰而仁愛見也
      失仁而後義，
      言仁衰而分義明也
      失義而後禮．
      言義衰則失禮聘,行玉帛也
      夫禮者，忠信之薄
      言禮廢本治末,忠信日以衰薄
      而亂之首．
      禮者賤質而貴文,故正直日以少,邪亂日以生
      前識者，道之華
      不知而言知爲前識,此人失道之時,得道之華
      而愚之始．
      言前識之人,愚暗之倡始也
      是以大丈夫處其厚，
      大丈夫謂得道之君也,處其厚者,謂處身於敦樸
      不居其薄，
      不處身違道,爲世煩亂也
      處其實，
      處忠信也
      不居其華．
      不尙華言也
      故去彼取此．
      去彼華薄,取此厚實
      　
      法本第三十九
      昔之得一者：
      昔,往也,一,無爲,道之子也
      天得一以淸，
      言天得一故能垂象淸明
      地得一以寧，
      言地得一故能安靜不動搖
      神得一以靈，
      言神得一故能變化無形
      谷得一以盈，
      言谷得一故能盈滿而不絶也
      萬物得一以生，
      言萬物皆須道以生成也
      侯王得一以爲天下貞．
      言侯王得一故能爲天下平正
      其致之．
      致,誡也,謂下六事也
      天無以淸將恐裂，
      言天當有陰陽弛張,晝夜更用,不可但欲淸明無已時,將恐分裂不爲天
      地無以寧將恐發，
      言地當有高下剛柔,節氣五行,不可但欲安靜無已時,將恐發泄不爲地
      神無以靈將恐歇，
      言神當有王相囚死休廢,不可但欲靈變無已時,將恐虛歇不爲神
      谷無以盈將恐竭，
      言谷當有盈縮虛實,不可但欲盈滿無已時,將恐枯竭不爲谷 
     萬物無以生將恐滅，
      言萬物當隨時生死,不可但欲長生無已時,將恐滅亡不爲物
      侯王無以貴高將恐蹶．
      言侯王當屈己以下人,汲汲求賢,不可但欲貴高於人無已時,將恐顚蹶失其位故貴以賤爲本，
      言必欲尊貴,當以薄賤爲本,若禹 躬稼,舜陶河濱,周公下白屋也 
     高以下爲基．
      言必欲尊貴,當以下爲本基,猶築牆造功,因卑成高,不下堅固,後必傾危是以侯王自謂孤，寡，不穀．
      孤寡喩孤獨,不　喩不能如車　爲衆輻所湊
      此非以賤爲本邪？
      言侯王至尊貴,能以孤寡自稱,此非以賤爲本乎,以曉人?
      非乎！
      嗟嘆之辭
      故致數輿無輿，
      致,就也,言人就車數之,爲輻,爲輪,爲　,爲衡,爲　,無有名爲車者,故成爲車,以喩侯王不以尊號自名,故能成其貴
      不欲　　如玉，珞珞如石．
      　　喩少,落落喩多,玉少故見貴,石多故見賤,言不欲如玉爲人所貴,如石爲人所賤,當處其中也

      去用第四十
      反者道之動，
      反,本也,本者道之所以動,動生萬物,背之則亡
      弱者道之用．
      柔弱者道之所常用,故能常久
      天下萬物生於有，
      天下萬物皆從天地生,天地有形位,故言生於有也
      有生於無．
      天地神明, 飛　動,皆從道生,道無形,故言生於無也,此言本勝於華,弱勝於强,謙虛勝盈滿也   
   　
      同異第四十一章
      上士聞道，勤而行之．
      上士聞道,自勤苦竭力而行之
      中士聞道，若存若亡．
      中士聞道,治身以長存,治國以太平,欣然而存之,退見財色榮譽,惑於情欲,而復亡之也      下士聞道，大笑之．
      下士貪　多欲,見道柔弱,謂之恐懼,見道質樸,謂之鄙陋,故大笑之
      不笑不足以爲道．
      不爲下士所笑,不足以名爲道
      故建言有之：
      建,設也
      明道若昧，
      明道之人,若闇無所見
      進道若退，
      進取道者,若退不及
      夷道若　．
      夷,平也,大道之人不自別殊,若多比類也
      上德若谷，
      上德之人若深谷,不恥垢濁也
      大白若辱，
      大潔白之人若　辱,不自彰顯
      廣德若不足，
      德行廣大之人,若愚頑不足也
      建德若偸，
      建設道德之人,若可偸引使空虛也
      質眞若　，
      質樸之人若五色,有　淺不明也
      大方無隅，
      大方正之人,無委屈廉隅
      大器晩成，
      大器之人若久鼎瑚璉,不可卒成也
      大音希聲，
      大音猶雷霆,待時而動,喩當愛氣希言也
      大象無形，
      大法象之人,質樸無形容
      道隱無名．
      道潛隱,使人無能指名也
      夫惟道，善貸且成．
      成, 
     就也,言道善稟貸人精氣,且成就之也
      　
      道化第四十二
      道生一，
      道使所生者一也
      一生二，
      一生陰與陽也
      二生三，
      陰陽生和,淸,濁三氣,分爲天地人也
      三生萬物．
      天地人共生萬物也,天施地化,人長養之
      萬物負陰而抱陽，
      萬物無不負陰而向陽,　心而就日
      沖氣以爲和．
      萬物中皆有元氣,得以和柔,若
 中有藏,骨中有髓,草木中有空虛與氣通,故得久生也
      人之所惡，惟孤，寡，不穀，而王公以爲稱．
      孤寡不　者,不祥之名,而王公以爲稱者,處謙卑,法空虛和柔 
     故物或損之而益，
      引之不得,推之必還
      或益之而損．
      夫增高者志崩,貪富者致患
      人之所敎，
      謂衆人所敎,去弱爲强,去柔爲剛
      我亦敎之．
      言我敎衆人,使去强爲弱,去柔爲剛
      强梁者不得其死，
      强粱者,謂不信玄妙,背叛道德,不從經敎,尙勢任力也,不得其死者,爲天命所絶,兵刃所伐,王法所殺,不得以壽命死
      吾將以爲敎父．
      父,使也,老子以强梁之人爲敎誡之始也

      偏用第四十三
      天下之至柔,馳騁天下之至堅．
      至柔者水也,至堅〔者〕金石也．
      水能貫堅入剛,無所不通．
      無有入〔於〕無間．
      無有謂道也．
      道無形質,故能出入無間,通神明濟群生也．
      吾是以知吾謂之有益．
      吾見道無爲而萬物自化成,是以知無爲有益人也．
      不言之敎, 
     法道不言,率之以身．
      無爲之益,
      法道無爲,治身則有益於精神,治國則有益於萬民不勞煩也．
      天下希及之．
      天下,人主也．
      希能有及道無爲之治身治國也．
      立戒第四十四
      名與身孰親?
      名遂則身退也．
      身與貨孰多?
      財多則害身也．
      得與亡孰病?
      好得利者則　於行也．
      甚愛必大廢,
      甚愛色,廢精神．甚愛財,遇禍患．
      所愛者少,所廢者多,故言大廢．
      多藏必厚亡．
      生多藏於府庫,死多藏於丘墓．
      生有功劫之憂,死有掘塚探柩之患．
      知足不辱, 
     知足之人絶利去欲,不辱於身．
      知止不殆,
      知可止則,財利不累〔於〕身〔心〕,聲色不亂於耳目,則終生不危殆也．
      可以長久．
      人能知止〔知〕足則福祿在己,治身者神不勞,治國者則民不擾故可長久．

      洪德第四十五
      大成若缺, 
     〔大成者〕謂道德大成之君也．
      若缺者,滅名藏譽,如毁缺不備也．
      其用不弊, 
     其用心如是則無　盡時也．
      大盈若沖, 
     〔大盈者〕,謂道德大盈滿之君也．
      若沖者,貴不敢驕,富不敢　者．
      其用不窮．
      其用心如是,則無窮盡時也．
      大直若屈,
      大直是謂修道法度正直如一也．
      若屈者,不與俗人爭若可屈折．
      大巧若拙, 
     大巧謂多才術也．
      若拙者,示不敢見其能．
      大辯若訥．
      大辯者,智無疑．
      若訥者,口無　
      躁勝寒, 
     勝,極也．
      春夏陽氣造疾於上,萬物盛大,極則寒,寒則零落死亡也,言人不當剛躁也．
      靜則熱, 
     秋冬萬物靜於黃泉之下,極則熱,熱者生之源．
      淸靜能爲天下正．
      能淸〔能〕靜則爲天下〔之〕長,持〔身〕正則無終已時也．

      儉慾第四十六
      天下有道, 
     謂人主有道也．
      　走馬以糞, 
     糞者,糞田也．
      〔治國者〕兵甲不用,　走馬〔以〕治農田,治身者　陽精以糞其身．
      天下無道, 
     謂人主無道也．
      戎馬生於郊．
      戰伐不止,戎馬生於郊境之上,久不還也．
      罪莫大於可欲．
      好淫色也．
      禍莫大於不知足, 
     富貴不能自禁止也．
      咎莫大於欲得．
      欲得人物,利且貪也．
      故知足之足,
      守眞根也,
      常足〔矣〕．
      無欲心也．

      鑒遠第四十七
      不出戶〔以〕知天下,
      聖人不出戶以知天下者,以己身知人身,以己家知人家,所以見天下也．
      不窺　〔以〕見天道, 
     天道與人道同,天人相通,精氣相貫．
      人君淸淨,天氣自正,人君多欲,天氣煩濁．
      吉兇利害,皆由於己．
      其出彌遠,其知彌少．
      謂去其家觀其人家,去其身觀其人身,所觀益遠,所見益少也．
      是以聖人不行而知, 
     聖人不上天,不入淵,能知天下者,以心知之也．
      不見而名, 
     上好道,下好德;上好武,下好力．聖人原小知大,察內知外．
      不爲而成．
      上無所爲,則下無事,家給人足,萬物自化就也．

      忘知第四十八
      爲學日益,
      學謂政敎禮樂之學也．
      日益者,情欲文飾日以益多．
      爲道日損．
      道謂之自然之道也．
      日損者,情欲文飾日以消損．
      損之又損〔之〕, 
     〔損之者〕,損情欲也．
      又損之〔者〕,所以漸去〔之也〕．
      以至於無爲, 
     當恬淡如　兒,無所造爲也．
      無爲而無不爲．
      情欲斷絶,德於道合,則無所不施,無所不爲也．
      取天下常以無事, 
     取,治也．
      治天下當以無事,不當以勞煩也．
      及其有事,不足以取天下．
      及其好有事,則政敎煩,民不安,故不足以治天下也．

      任德四十九
      聖人無常心,
      聖人重改更,貴因循,若自無心．
      以百姓心爲心．
      百姓心之所便,聖人因而從之．
      善者吾善之, 
     百姓爲善,聖人因而善之．
      不善者吾亦善之,
      百姓爲不善,聖人化之使善也．
      德善;
      百姓德化,聖人爲善
      信者吾信之, 
     百姓爲信,聖人因而信之．
      不信者吾亦信之, 
     百姓爲不信,聖人化之爲信者也．
      德信．
      百姓德化,聖人以爲信．
      聖人在天下　　,
      聖人在天下　　常恐怖,富貴不敢驕奢．
      爲天下渾其心．
      言聖人爲天下百姓混濁其心,若愚闇不通也．
      百姓皆注其耳目, 
     注,用也．百姓皆用其耳目爲聖人視聽也．
      聖人皆孩之．
      聖人愛念百姓如　孩赤子,長養之而不責望其報．

      貴生第五十
      出生入死．
      出生謂情欲出〔於〕五內,魂靜魄定,故生．
      人死謂之情欲入於□臆精勞神惑,故死．
      生之徒十有三,死之徒死十有三, 
     言生死之類各有十三,謂九竅四關也．
      其生也目不妄視,耳不妄聽,鼻不妄嗅,口不妄言,〔舌不妄〕謂,手不妄持,足不
      妄行,精不妄施．
      其死也反是．
      人之生,動之死地十有三．
      人知求生,動作反之十三死〔地〕也．
      夫何故?
      問何故動之死地也．
      以其求生之厚．
      〔言人〕所以動之死地者,以其求生活之事太厚,違道侮天,妄行失紀．
      蓋以聞善攝生者,
      攝,養也．
      路行不遇　虎, 
     自然遠離,害不干也．
      入軍不披甲兵, 
     不好戰以殺人．
      　無〔所〕投其角,虎無所措〔其〕爪,兵無所容其刃．
      養生之人,　虎無由傷,兵刃無從加也．
      夫何故?
      問　虎兵甲何故不加害之．
      以其無死地．
      以其不犯〔上〕十三之死地也．言神明營護之,此物不敢害．

      養德第五十一
      道生之, 
     道生萬物．
      德畜之, 
     德,一也．一主布氣而蓄養〔之〕
      物形之, 
     一爲萬物設形像也．
      勢成之．
      一爲萬物作寒暑之勢以成之．
      是以萬物莫不尊道而貴德．
      道德所爲,〔萬物〕無不盡驚動,而尊敬之．
      道之尊,德之貴,夫莫之命而常自然．
      道一不命召萬物,而常自然應之如影響．
      故道生之,德畜之,長之育之,成之孰之,養之覆之．
      道之於萬物,非但生而已,乃復長養，成孰，覆育,全其性命．人君治國治身,
      亦當如是也．
      生而不有, 
     道生萬物,不有所取以爲利也．
      爲而不恃, 
     道所施爲,不恃望其報也．
      長而不宰, 
     道長養萬物,不宰割以爲利也．
      是謂玄德．
      道之所行恩德,玄闇不可得見．

      歸元第五十二
      天下有始,以爲天下母．
      始,道也．
      道爲天下萬物之母
      旣知其母,復知其子, 
     子,一也．
      旣知道己,當復知一也．
      旣知其子,復守其母, 
     己知一,當復守道反無爲也．
      沒身不殆．
      不危殆也．
      塞其兌, 
     兌,目也．
      〔使〕目不妄視
      使口不妄言
      閉其門,
      門,口也．
      終身不勤．
      人當塞目不妄視,閉口不妄言,則終生不勤苦．
      開其兌, 
     開目視情欲也．
      濟其事, 
     濟,益也．
      益情欲之事．
      終身不救．
      禍亂成也．
      見小曰明, 
     盟芽爲動,禍亂未見爲小,昭然獨見爲明．
      守柔日强．
      守柔弱,日以强大也．
      用其光, 
     用其目光於外,視時之利害．
      復歸其明．
      復當返其光明於內,無使精神泄也．
      無遺身殃, 
     內視存神,不爲漏失．
      是謂習常．
      人能行此,是謂修習常道．

      益證第五十三
      使我介然有知,行於大道．
      介,大也．
      老子疾時王不行大道,故設此言,使我介然有知政事,我則行於大道,躬行無爲之化．
      唯施是畏．
      唯,獨也．
      獨畏有所施爲,恐失道意．
      欲賞善恐僞善生,欲信忠恐詐忠起．
      大道甚夷,而民好徑．
      夷,平易也．
      徑,邪不平正也．
      大道甚平易,而民好從邪徑也．
      朝甚除,
      高台　,宮室修．
      田甚蕪, 
     農事廢,不耕治．
      倉甚虛, 
     五穀傷害,國無儲也．
      服文綵,
      好飾僞,貴外華．
      帶利劍,
      尙剛强,武且奢．
      厭飮食,
      多嗜欲,無足時．
      財貨有餘,是謂盜誇．
      百姓〔不足〕而君有餘者,是由劫盜以爲服飾,持行誇人,不知身死家破,親戚　隨〔之〕也
      〔盜誇〕,非道〔也〕哉
      人君所行如是,此非道也．復言〔也哉〕者,痛傷之辭．

      修觀第五十四
      善建者不拔, 
     建,立也．
      善以道建身利國者,不可得引而拔之．
      善抱者不脫, 
     善以道抱精神者,終不可拔引解脫．
      子孫祭祀不輟．
      〔輟,絶也〕．
      爲人子孫能修道如是,〔則〕長生不死,世世以久,祭祀先祖宗廟,無〔有〕絶      時．
      修之於身;其德乃眞,
      修道於身,愛氣養神,益壽延年．其德如是,乃爲眞人．
      修之於家,其德乃餘;
      修道於家,父慈子孝,兄友弟順,夫信妻貞．
      其德如是乃有餘慶及於來世子孫．
      修之於鄕;其德乃長, 
     修道於鄕,尊敬長老,愛養幼少,敎誨愚鄙．
      其德如是,乃無不覆及也．
      修之於國,其德乃　, 
     修道於國,則君信臣忠,仁義自生,禮樂自興,政平無私．
      修之於天下,其德乃普．
      人主修道於天下,不言而化,不敎而治,下之應上,信如影響．
      其德如是,乃爲普博．
      故以身觀身, 
     以修道之身觀不修道之身,孰亡孰存也
      以家觀家, 
     以修道之家觀不修道之家．
      以鄕觀鄕, 
     以修道之鄕,觀不修道之鄕也．
      以國觀國, 
     以修道之國觀不修道之國也．
      以天下觀天下．
      以修道之主觀不修道之主也．
      〔吾〕何以知天下之然哉?以此．
      老子言:吾何〔以〕知天下修道者昌,背道者亡?以此五事觀而知之也．

      玄符第五十五
      含德之厚, 
     謂含懷道德之厚〔者〕也．
      比於赤子．
      神明保佑含德之人,若父母之於赤子也．
      毒蟲不　, 
     蜂□蛇　不　．
      猛獸不據,　鳥不搏．
      赤子不害於物,物亦不害之．
      故太平之世,人無貴賤,〔皆有〕仁心,有刺之物,還返其本, 
     有毒之蟲,不傷於人．
      骨弱筋柔而握固．
      赤子筋骨柔弱而持物堅固,以其意〔專而〕心不移也．
      未知牝牡之合而峻作,精之至也．
      赤子未知男女會合而陰作怒者,由精氣多之所致也．
      終日號而不啞,和之至也．
      赤子從朝至暮啼號聲不變易者,和氣多之所至也．
      知和日常, 
     人能和氣柔弱有益於人者,則爲知道之常也．
      知常日明,
      人能知道之常行,則日以明達於玄妙也．
      益生日祥, 
     祥,長也．
      言益生欲自生,日以長大．
      心使氣日强．
      心當專一和柔而神氣實內,故形柔．而反使妄有所爲,〔則〕和氣去於中,故形體日以剛强也．
      物壯則老, 
     萬物壯極則枯老也．
      謂之不道, 
     枯老則不得道矣．
      不道早已．
      不得道者早死．

      玄德第五十六
      知者不言, 
     知者貴行不貴言也．
      言者不知．
      駟不及舌,多言多患．
      塞其兌,閉其門, 
     塞閉之者,欲絶其源．
      挫其銳, 
     情欲有所銳爲,當念道無爲以挫止之．
      解其紛, 
     紛,結恨不休也．
      當念道恬　以解釋之．
      和其光,
      雖有獨見之明,當和之使闇昧,不使曜亂〔人也〕．
      同其塵, 
     不當自別殊也．
      是謂玄同．
      玄,天也．
      人能行此上事,是謂與天同道也．
      故不可得而親,
      不以榮譽爲樂,獨立爲哀．
      亦不可得而□
      志靜無欲,與人無怨．
      不可得而利, 
     身不欲富貴,口不欲五味．
      亦不可得而害;
      不與貪爭利,不與勇爭氣．
      不可得而貴, 
     不爲亂世主,不處暗君位．
      亦不可得而賤, 
     不以乘權故驕,不以失志故屈．
      故爲天下貴．
      其德如此,天子不得臣,諸侯不得屈,與世　浮容身避害,不爲天下貴也．

      淳風第五十七
      以正治國, 
     以,至也．
      天使正身之人,使有國也．
      以奇用兵, 
     奇,詐也．
      天使詐僞之人,使用兵也．
      以無事取天下．
      以無事無爲之人,使取天下爲之主．
      吾何以知其然哉?以此．
      此,今也．
      老子言:我何以知天意然哉?以今日所見知〔之也〕．
      天下多忌諱而民彌貧．
      天下謂人主也．
      忌諱者防禁也．
      今煩則姦生,禁多則下詐,相殆故貧．
      民多利器,國家滋□．
      利器者權也．
      民多權則視者眩於目,聽者惑於耳,上下不親,故國家昏亂．
      人多技巧,奇物滋起．
      人謂人君，百里諸侯也．
      多技巧,謂刻　宮觀,雕琢章服,奇物滋起,下則化上,飾金鏤玉,文繡彩色日以滋甚．
      法物滋彰,盜賊多有．
      法物,好物也．
      珍好之物滋生彰著,則農事廢,飢寒　至,而道賊多有也．
      故聖人云:
      謂下事也．
      我無爲而民自化, 
     聖人言:我修道承天,無所改作,而民自化成也．
      我好靜而民自正, 
     聖人言:我好〔安〕靜,不言不敎,而民自忠正也．
      我無事而民自富, 
     我無　役徵召之事,民安其業故皆自富也．
      我無欲而民自朴．
      我常無欲,去華文,微服飾,民則隨我爲質樸也．
      〔我無情而民自淸〕
      聖人言:我修道守眞,絶去六情,民自隨我而淸也．

      順化第五十八
      其政悶悶, 
     其政敎寬大,悶悶昧昧,似若不明也．
      其民醇醇;
      政敎寬大,故民醇醇富厚,相親睦也．
      其政察察, 
     其政敎急疾,言決於口,聽決於耳也．
      其民缺缺．
      政敎急疾,民不聊生,故缺缺日以□薄．
      禍兮福所倚, 
     倚,因也．
      夫福因禍而生,人遭禍而能悔過責己,修道行善,則禍去福來．
      福兮禍所伏．
      禍伏匿於福中,人得福而爲驕恣,則福去禍來．
      孰知其極, 
     禍福更相生,誰能知其窮極時．
      其無正, 
     無,不也．
      謂人君不正其身,其無國也．
      正復爲奇, 
     奇,詐也．
      人君不正,下雖正,復化上爲詐也．
      善復爲□．
      善人皆復化上爲□祥也．
      人之迷,其日固久．
      言人君迷惑失正以來,其日已固久．
      是以聖人方而不割, 
     聖人行方正者,欲以率下,不以割截人也．
      廉而不害, 
     〔害,傷也〕．
      聖人〔行〕廉淸,欲以化民,不以傷害人也．
      今則不然,正己以害人也．
      直而不肆, 
     肆,申也．
      聖人雖直,曲己從人,不自申也．
      光而不曜．
      聖人雖有獨見之明,當如闇昧,不以曜亂人也．

      守道第五十九
      治人,
      謂人君治理人民．
      事天,
      事,用也．
      當用天道,順四時．
      莫若嗇．
      嗇,愛惜也．
      治國者當愛〔惜〕民財,不爲奢泰．
      治身者當愛〔惜〕精氣,不爲放逸．
      夫爲嗇,是謂早服．
      早,先也．
      服,得也．
      夫獨愛〔惜〕民財,愛〔惜〕精氣,則能先得天道也．
      早服謂之重積德．
      先得天道,是謂重積得於己也．
      重積德則無不剋, 
     剋,勝也．
      重積德於己,則無不勝．
      無不剋則莫知其極, 
     無不剋勝,則莫知有知己德之窮極也．
      莫知其極〔則〕可以有國．
      莫知己德者有極,則可以有社稷,爲民致福．
      有國之母,可以長久．
      國身同也．
      母,道也．
      人能保身中之道,使精氣不勞,五神不苦,則可以長久．
      是謂深根固　,
      人能以氣爲根,以精爲　,如樹根不深則拔,〔果〕　不堅則落．
      言當深藏其精,無使漏泄．
      長生久視之道
      深根固　者,乃長生久視之道．

      河上公章句卷四
      　 
      居位第六十
      治大國者若烹小鮮．
      鮮,魚〔也〕．
      烹小魚不去腸,不去鱗,不敢撓,恐其　也．
      治國煩則下亂,治身煩則精散．
      以道　天下,其鬼不神．
      以道德居位治天下,則鬼不敢以其精神犯人也．
      非鬼不神,其神不傷人．
      其鬼非無精神,邪不入正,不能傷自然之人．
      非其神不傷人,聖人亦不傷〔人〕．
      非鬼神不能傷害人．
      以聖人在位不傷害人,故鬼〔神〕不敢干之也．
      夫兩不相傷,鬼與聖人俱兩不相傷也．
      故德交歸焉．
      夫兩不相傷,則人得治於陽,鬼神得治於陰,人得保全其性命,鬼得保其精神,故德交歸焉．

      謙德第六十一
      大國者下流,治大國〔者〕,當如〔江海〕居下流,不逆細微．
      天下之交, 大國〔者〕,天下士民之所交會．
      天下之牝．
      牝者,陰類也．柔謙和而不唱也．
      牝常以靜勝牡, 女所以能屈男,陰勝陽,以〔其〕,安靜不先求之也．以靜爲下．
      陰道以安靜爲謙下．
      故大國以下小國,則取小國,小國以下大國,則取大國．能謙下之,則常有之．
      此言國無大小,能持謙畜人,則無過失也．
      或下以取,或下而取．
      下者謂大國以下小國,小國以下大國,更以義相取．
      大國不過欲兼畜人,大國不失下,則兼倂小國而牧畜之．
      小國不過欲入事人．
      入爲臣僕．
      夫兩者各得其所欲,大者宜爲下．
      大國小國各欲得其所大國又宜爲謙下

      爲道第六十二
      道者萬物之奧, 奧,藏也．
      道爲萬物之藏,無所不容也．
      善人之寶, 善人以道爲身寶,不敢違也．
      不善人之所保．
      道者,不善人之〔所〕保倚也．遭患逢急,猶知自悔卑下．
      美言可以市, 美言者獨可於市耳．
      夫市交易而退,不相宜善言美語,求者欲疾得,賣者欲疾　也．
      尊行可以加入．
      加,別也．
      人有尊貴之行,可以別異於凡人,未足以尊道．
      人之不善,何棄之有．
      人雖不善,當以道化之．
      蓋三皇之前,無有棄民,德化之淳也．
      故立天子,置三公, 欲使敎化不善之人．
      雖有拱璧以先駟馬,不如坐進此道．
      雖有美璧先駟馬而至,故不如坐進此道．
      古之所以貴此道者,何不日以求得?
      古之所以貴此道者,不日日遠行求索,近得之於身．
      有罪以免耶,
      有罪謂遭亂世,闇君妄行形誅,修道則可以解死,免於衆也．
      故爲天下貴．
      道德洞遠,無不覆濟,全身治國,恬然無爲,故可爲天下貴也．

      恩始第六十三
      爲無爲，
      因成循故,無所造作．
      事無事，
      預設備,除煩省事也．
      味無味．
      深思遠慮,味道意也．
      大小多少，
      陳其戒令也．欲大反小,欲多反少,自然之道也．
      報怨以德．
      脩道行善,絶禍於未生也．
      圖難於其易，
      欲圖難事,當於易時,未及成也．
      爲大於其細．
      欲爲大事,必作於小,禍亂從小來也．
      天下難事必作於易，天下大事必作於細．
      從易生難,從細生著．
      是以聖人終不爲大，故能成其夫．
      處謙虛,天下共歸之也．
      夫輕諾必寡信，
      不重言也．
      多易必多難．
      不愼患也．
      是以聖人猶難之，
      聖人動作擧事,猶進退,重難之,欲塞其源也．
      故終無難矣．
      聖人終生無患難之事,由避害深也

      守微第六十四
      其安易持，
      治身治國安靜者,易守持也．
      其未兆易謀，
      情欲禍患未有形兆時,易謀止也．
      其脆易泮，
      禍亂未動於朝,情欲未動於色,如脆弱易破除．
      其微易散．
      其未彰著,微小易散去也．
      爲之於未有，
      欲有所爲,當於未有萌芽之時,塞其端也．
      治之於未亂．
      治身治國,於未亂之時,豫閉其門也．
      合抱之木，生於毫末；
      從小成大．
      九層之臺，起於累土；
      從卑立高．
      千里之行，始於足下．
      從近至遠．
      爲者敗之，
      有爲於事,廢於自然;有爲於義,廢於仁;有爲於色,廢於精神也．
      執者失之．
      執利遇患,執道全身,堅持不得,推讓反還．
      是以聖人無爲故無敗，
      聖人不爲華文,不爲色利,不爲殘賊,故無敗壞．
      無執故無失．
      聖人有德以敎愚,有財以與貧,無所執藏,故無所失於人也．
      民之從事，常於幾成而敗之．
      從,爲也．民之爲事,常於功德幾成,而貪位好名,奢泰盈滿而敗之也．
      愼終如始，則無敗事．
      終當如始,不當懈怠．
      是以聖人欲不欲，
      聖人欲人所不欲．人欲彰顯,聖人欲伏光;人欲文飾,聖人欲質朴;人欲色,聖人欲於德．      不貴難得之貨；
      聖人不眩爲服,不賤石而貴玉．
      學不學，
      聖人學人所不能學．人學智詐,聖人學自然;人學治世,聖人學治身,守道眞也．      復衆人之所過；
      衆人學問反,過本爲末,過實爲華．復之者,使反本也．
      以輔萬物之自．
        敎人反本實者,欲以輔助萬物自然之性也．而不敢爲．聖人動作因循，不敢有所造爲,恐遠本也．

      淳德第六十五
      古之善爲道者，非以明民，將以愚之．
        說古之善以道治身及治國者,不以道敎民明智巧詐也,將以道德敎民,使質朴不詐僞．
      民之難治，以其智多．
      民之所以難治者,以其智多而爲巧僞．
      故以智治國，國之賊；
      使智慧之人治國之政事,必遠道德,妄作威福,爲國之賊也．
      不以智治國，國之福．
        不使智慧之人治國之政事,則民守正直,不爲邪飾,上下相親,君臣同力,故爲國之福也．
      知此兩者亦稽式．
      兩者謂智與不智也．常能智者爲賊,不智者爲福,是治身治國之法式也．
      常知稽式，是謂玄德．
      玄,天也．能知治身治國之法式,是謂與天同德也．
      玄德深矣，遠矣，
      玄德之人深不可測,遠不可及也．
      與物反矣！
      玄德之人與萬物反異,萬物欲益己,玄德施與人也．
      然後乃至於大順．
      玄德與萬物反異,故能至大順．順天理也．

      後己第六十六
      江海所以能爲百谷王者，以其善下之，故能爲百谷王．
      江海以卑,故衆流歸之,若民歸就王,以卑下,故能爲百谷王也．
      是以欲上民，
      欲在民之上也．
      必以言下之；
      法江海,處謙虛．
      欲先民，
      欲在民之前也．
      必以身後之．
      先人而後己也．
      是以聖人處上而民不重, 聖人在民上爲主,不以尊貴虐下,故民戴而不爲重．
      處前而民不害．
      聖人在民前,不以光明蔽後,民親之若父母,無有欲害之心也．
      是以天下樂推而不厭．
      聖人恩深愛厚,視民如赤子,故天下樂推進以爲主,無有厭．
      以其不爭，故天下莫能與之爭．
      天下無厭聖人時,是由聖人不與人爭先後也．言人皆有爲,無有與吾爭無爲．

      三寶第六十七
      天下皆謂我道大，似不肖．
      老子言:天下謂我德大,我則佯愚似不肖．
      夫唯大，故者,百姓親附,幷心一意,故以戰則勝敵,以守衛則堅固似不肖．
      唯獨名德大者爲身害,故佯愚似若不肖．無所分別,無所割截,不賤人而自責．
      若肖久矣．
      肖,善也．謂辨惠也．若大辨惠之人,身高自貴,行察察之政,所從來久矣．
      其細也夫．
      言辨惠者唯如小人,非長者．
      我有三寶，持而保之．
      老子言:我有三寶,抱持而保倚．
      一曰慈，
      愛百姓若赤子．
      二曰儉，
      賦　若取之於己也．
      三曰不敢爲天下先．
      執謙退,不爲倡始也．
      慈故能勇，
      以慈仁,故能勇於忠孝也．
      儉故能廣，
      天子身能節儉,故民日用廣矣．
      不敢爲天下先，
      不爲天下首先．
      故能成器長．
      成器長,謂得道人也．我能爲得道人之長也．
      今舍慈且勇，
      今世人舍慈仁,但爲勇武．
      舍儉且廣，
      舍其儉約,但爲奢泰．
      舍後且先，
      舍其後己,但爲人先．
      死矣！
      所行如此,動入死地．
      夫慈，以戰則勝，以守則固．
      夫慈仁者,百姓親附,幷心一意,故以戰則勝敵,以守衛則堅固．
      天將救之，以慈衛之．」
      天將救助善人,必與慈仁之性,使能自營助也．

      配天第六十八
      善爲士者不武，
      言貴道德,不好武力也．
      善戰者不怒，
      善以道戰者,禁邪於心,絶禍於未萌,無所誅怒也．
      善勝敵者不與，
      善以道勝敵者,附近以仁,來遠以德,不與敵爭,而敵自服也．
      善用人者爲之下．
      善用人自輔佐者,常爲人執謙下也．
      是謂不爭之德，
      謂上爲之下也．是乃不與人爭之道德也．
      是謂用人之力，
      能身爲人下,是謂用人臣之力也．
      是謂配天古之極．
      能行此者,德配天也．是乃古之及要道也．

      玄用第六十九
      用兵有言：
      陳用兵之道．老子疾時用兵,故託己設其義也．
      吾不敢爲主而爲客，
      主,先也．不敢先擧兵．客者,和而不倡．用兵當承天而後動．
      不敢進寸而退尺．
      侵人境界,利人財寶,爲進;閉門守城,爲退．』
      是謂行無行，
      彼遂不止,爲天下賊,雖行誅之,不成行列也．
      攘無臂，
      雖欲大怒,若無臂可攘也．
      　無敵，
      雖欲仍引之,若無敵可仍也．
      執無兵．
      雖欲執持之,若無兵刃可持用也．何者？傷彼之民罹罪於天,遭不道之君,愍忍喪之痛也．
      禍莫大於輕敵．
      夫禍亂之害,莫大於欺輕敵家,侵取不休,輕戰貪財也．
      輕敵，幾喪吾寶．
      幾,近也．寶,身也．欺輕敵家,近喪身也．
      故抗兵相加，
      兩敵戰也．
      哀者勝矣．
      哀者慈仁,士卒不遠於死．

      知難第七十章
      吾言甚易知，甚易行．
      老子言:吾所言省而易知,約而易行．
      天下莫能知，莫能行．
      人惡柔弱,好剛强也．
      言有宗，事有君．
      我所言有宗祖根本,事有君臣上下,世人不知者,非我之無德,心與我之反也．
      夫唯無知，是以不我知．
      夫唯世人之無知者,是我德之暗,不見於外,窮微極妙,故無知也．
      知我者希，則我者貴．
      希,少也．唯達道者乃能知我,故爲貴也．
      是以聖人被褐懷玉．
      被褐者薄外,懷玉者厚內,匿寶藏德,不以示人也．

      知病第七十一
      知，不知，上
      知道言不知,是乃德之上．，
      不知，知，病．
      不知道言知,是乃德之病．
      夫唯病病，是以不病．
      夫唯能病苦衆人有强知之病,是以不自病也．
      聖人不病，以其病病，是以不病．
      聖人無此强知之病者,以其常苦衆人有此病,以此非人,故不自病．夫聖人懷通達之知,託於不知者,欲使天下質朴忠正,各守純性．小人不知道意,而妄行强知之事以自顯著,內傷精神,減壽消年也．

      愛己第七十二
      「民不畏威，則大威至．
      威,害也．人不畏小害則大害至．大害者,謂死亡也．畏之者當愛精神,承天順地也．      無狎其所居，
      謂心居神,當寬柔,不當急狹也．
      無厭其所生，
      人所以生者,以有精神．託空虛,喜淸靜,飮食不節,忽道念色,邪僻滿腹,爲伐本厭神也．      夫唯不厭，是以不厭．
      夫唯獨不厭精神之人,洗心濯垢,恬泊無欲,則精神居之不厭也．
      是以聖人自知不自見，
      自知己之得失,不自顯見德美於外,藏之於內．
      自愛不自貴．
      自愛其身以保精氣,不自貴高榮名於世．故去彼取此．去彼自見，自貴,取此自知，自愛．

      任爲第七十三
      勇於敢則殺，
      勇敢有爲,則殺其身．
      勇於不敢則活．
      勇於不敢有爲,則活其身．
      此兩者，
      謂敢與不敢也．
      或利或害，
      活身爲利,殺身爲害．
      天之所惡．
      惡有爲也．
      孰知其故？
      誰能知天意之故而不犯？
      是以聖人猶難之．
      言聖人之明德猶難於勇敢,況無聖人之德而欲行之乎？
      天之道，不爭而善勝，
      天不與人爭貴賤,而人自畏之．
      不言而善應，
      天不言,萬物自動以應時．
      不召而自來，
      天不呼召,萬物皆負陰而向陽．
      然而善謀．
      天道雖寬博,善謀慮人事,修善行惡,各蒙其報也．
      天網恢恢，疏而不失．
      天所網羅恢恢甚大,雖疏遠,司察人善惡,無有所失．

      制惑第七十四
      民不畏死，
      治國者刑罰酷深,民不聊生,故不畏死也．治身者嗜欲傷神,貪財殺身,民不知畏之也．      奈何以死懼之？
      人君不寬刑罰,敎民去情欲,奈何設刑法以死懼之？
      若使民常畏死，
      當除己之所殘剋,敎民去利欲也．
      而爲奇者，吾得執而殺之．孰敢？
      以道敎化而民不從,反爲奇巧,乃應王法執而殺之,誰敢有犯者？老子疾時王,不先道德化之,而先刑罰也．
      常有司殺者．
      司殺者謂天,居高臨下,司察人過．天網恢恢,疏而不失也．
      夫代司殺者，是謂代大匠　．
      天道至明,司殺有常,猶春生夏長,秋收冬藏,斗杓運移,以節度行之．人君欲代殺之,是猶拙夫代大匠情木,勞而無功也．
      夫代大匠　者，希有不傷手矣．
      人君行刑罰,猶拙夫代大匠,則方圓不得其理,還自傷．代天殺者失紀綱不得手其次　紀綱,還受其殃也．

      貪損第七十五
      民之饑，以其上食稅之多，是以飢．
      人民所以饑寒者,以其君上稅食下太多,民皆化上爲貪,叛道違德,故饑．
      民之難治，以其上之有爲，是以難治．
      民之不可治者,以其君上多欲,好有爲也．是以其民化上有爲,情僞難治．
      民之輕死，以其上求生之厚，
      人民所以侵犯死者,以其求生活之事太厚,貪利以自危．
      是以輕死．
      以求生太厚之故,輕入死地也．
      夫爲無以生爲者，是賢於貴生．
      夫唯獨無以生爲務者,爵祿不干於意,財利不入於身,天子不得臣,諸侯不得使,則賢於貴生也．

      戒强第七十六
      人之生也柔弱，
      人生含和氣,抱精神,故柔弱也．
      其死也堅强．
      人死和氣竭,精神亡,故堅强也．
      萬物草木之生也柔脆，
      和氣存也．其死也枯槁．和氣去也．
      故堅强者死之徒，柔弱者生之徒．
      以上二事觀之,知堅强者死,柔弱者生也．
      是以兵强則不勝，
      强大之兵輕戰樂殺,毒流怨結,衆弱爲一强,故不勝．
      木强則共．
      本强大則枝葉共生其上．强大處下，柔弱處上．興物造功,大木處下,小物處上．天道抑强扶弱,自然之效．

      天道第七十七
      天之道，其猶張弓與！
      天道暗昧,擧物類以爲喩也．
      高者抑之，下者擧之，有餘者損之，不足者補之．
      言張弓和調之,如是乃可用耳,夫抑高擧下,損强益弱,天之道也．
      天之道，損有餘而補不足．
      天道損有餘而益謙,常以中和爲上．
      人之道則不然，損不足以奉有餘．
      人道則與天道反,世俗之人損貧以奉富,奪弱以益强也．
      孰能有餘以奉天下？唯有道者．
      言誰能居有餘之位,自省爵祿以奉天下不足者乎？唯有道之君能行也．
      是以聖人爲而不恃，
      聖人爲德施,不恃其報也．
      功成而不處，
      功成事就,不處其位．
      其不欲見賢．
      不欲使人知己之賢,匿功不居榮,畏天損有餘也．

      任信第七十八
      天下莫柔弱於水，
      圓中則圓,方中則方,壅之則止,決之則行．
      而攻堅强者莫之能勝，
      水能懷山襄陵,磨鐵消銅,,莫能勝水而成功也．
      以其無以易之．
      夫攻堅强者,無以易於水．
      弱之勝强，
      水能滅火,陰能消陽．
      柔之勝剛，
      舌柔齒剛,齒先舌亡．
      天下莫不知，
      知柔弱者久長,剛强者折傷．
      莫能行．
      恥謙卑,好强梁．
      是以聖人云：
      謂下事也．
      受國之垢，是謂社稷主；
      人君能受國之垢濁者,若江海不逆小流,則能長保其社稷,爲一國之君主也．
      受國不祥，是爲天下王．
      人君能引過自與,代民受不祥之殃,則可以王天下．
      正言若反．
      此乃正直之言,世人不知,以爲反言．
      任契第七十九
      和大怨，
      殺人者死,傷人者刑,以相和報．
      必有餘怨，
      任刑者失人情,必有餘怨及於良人也．
      安可以爲善？
      言一人,則先天心,安可以和怨爲善？
      是以聖人執左契而不責於人．
      古者聖人執左契,合符信也．無文書法律,刻契合符以爲信也．但刻契爲信,不責人以他事也．
      有德司契，
      有德之君,司察契信而已．
      無德司徹．
      無德之君,背其契信,司人所失．
      天道無親，常與善人．
      天道無有親,唯與善人,則與司契同也．

      獨立第八十
      小國寡民，
      聖人雖治大國,猶以爲小,儉約不奢泰．民雖衆,猶若寡少,不敢勞之也〃
      使有什伯之器而不用，
      使民各有部曲什伯,貴賤不相犯也．器謂農人之器．而不用,不徵召奪民良時也．      使民重死而不遠徙．
      君能爲民興利除害,各得其所,,則民重死而貪生也．政令不煩則民安其業,故不遠遷徙離其常處也．
      雖有舟輿，無所乘之；
      淸靜無爲,不作煩華,不好出入遊娛也．
      雖有甲兵，無所陳之．
      無怨惡於天下．
      使民復結繩而用之，
      去文反質,信無欺也．
      甘其食，
      甘其蔬食,不漁食百姓也．
      美其服，
      美其惡衣,不貴五色．
      安其居，
      安其茅茨,不好文飾之屋．
      樂其俗．
      樂其質朴之俗,不轉移也．
      　國相望，　犬之聲相聞，
      相去近也．
      民至老死不相往來．
      其無情欲．

      顯質第八十一
      信言不美，
      信者,如其實也．不美者,朴且質也．
      美言不信．
      美言者,滋美之華辭．不信者,飾僞多空虛也．
      善者不辯，
      善者,以道修身也．不綵文也．
      辯者不善．
      辯者,謂巧言也．不善者,舌致患也．土有玉,掘其山;水有珠,濁其淵;辯口多言,亡其身．
      知者不博，
      知者,謂知道之士．不博者,守一元也．
      博者不知．
      博者,多見聞也．不知者,失要眞也．
      聖人不積，
      聖人積德不積財,有德以敎愚,有財以與貧也．
      旣以爲人己愈有，
      旣以爲人施設德化,己愈有德．
      旣以與人己愈多．
      旣以財賄布施與人,而財益多,如日月之光,無有盡時．
      天之道，利而不害；
      天生萬物,愛育之,令長大,無所傷害也．
      聖人之道，爲而不爭．
      聖人法天所施爲,化成事就,不與下爭功名,故能全其聖功也．
