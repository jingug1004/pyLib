
<H1>古詩十九首</H1>

<PRE>
輸入：不詳
校對 重排：方舟子

古詩十九首：組詩名 漢無名氏作（其中有八首《玉台新詠》題爲漢枚乘作
，后人多疑其不確） 非一時一人所爲，一般認爲大都出于東漢末年 南朝
梁蕭統合爲一組，收入《文選》，題爲《古詩十九首》 內容多寫夫婦朋友
間的離愁別緖和士人的彷徨失意，有些作品表現出追求富貴和及時行樂的思
想 語言朴素自然，描寫生動眞切，在五言詩的發展上有重要地位 （《辭
海》１９８９年版）

        之一

行行重行行，與君生別離 
相去萬余里，各在天一涯 
道路阻且長，會面安可知 
胡馬依北風，越鳥巢南枝 
相去日已遠，衣帶日已緩 
浮云蔽白日，游子不顧返 
思君令人老，歲月忽已晩 
棄捐勿復道，努力加餐飯 


        之二

靑靑河畔草，郁郁園中柳 
盈盈樓上女，皎皎當　　 
娥娥紅粉　，纖纖出素手 
昔爲娼家女，今爲蕩子夫 
蕩子行不歸，空床難獨守 


        之三

靑靑陵上柏，磊磊澗中石 
人生天地間，忽如遠行客 
斗酒相娛樂，聊厚不爲薄 
驅車策駑馬，游戱宛與洛 
洛中何郁郁，冠帶自相索 
長衢羅夾巷，王侯多第宅 
兩宮遙相望，雙闕百余尺 
極宴娛心意，戚戚何所迫？


        之四

今日良宴會，歡樂難具陳 
彈箏奮逸響，新聲妙入神 
令德唱高言，識曲聽其眞 
齊心同所愿，含意俱未申 
人生寄一世，奄忽若　塵 
何不策高足，先據要路津 
無爲守貧賤，坎軻長苦辛


        之五

西北有高樓，上與浮云齊 
交疏結綺　，阿閣三重階 
上有弦歌聲，音響一何悲！
誰能爲此曲，無乃杞梁妻 
淸商隨風發，中曲正徘徊 
一彈再三嘆，慷慨有余哀 
不惜歌者苦，但傷知音稀 
愿爲雙鴻鵠，奮翅起高飛 


        之六

涉江采芙蓉，蘭澤多芳草 
采之欲遺誰，所思在遠道 
還顧望舊鄕，長路漫浩浩 
同心而離居，憂傷以終老 


        之七

明月皎夜光，促織鳴東壁 
玉衡指孟冬，衆星何歷歷 
白露沾野草，時節忽復易 
秋蟬鳴樹間，玄鳥逝安適 
昔我同門友，高擧振六　 
不念　手好，棄我如遺跡 
南箕北有斗，牽牛不負　 
良無盤石固，虛名復何益？


        之八

　　狐生竹，結根泰山阿 
與君爲新婚，　絲附女蘿 
　絲生有時，夫婦會有宜 
千里遠結婚，悠悠隔山陂 
思君令人老，軒車來何遲！
傷彼蕙蘭花，含英揚光輝 
過時而不采，將隨秋草萎 
君亮執高節，賤妾亦何爲！


        之九

庭中有奇樹，綠葉發華滋 
攀條折其榮，將以遺所思 
馨香盈懷袖，路遠莫致之 
此物何足貴，但感別經時 


        之十

　　牽牛星，皎皎河漢女 
纖纖擢素手，札札弄機　 
終日不成章，泣涕零如雨 
河漢淸且淺，相去復　許 
盈盈一水間，脈脈不得語 


        之十一

回車駕言邁，悠悠涉長道 
四顧何茫茫，東風搖百草 
所遇無故物，焉得不速老 
盛衰各有時，立身苦不早 
人生非金石，豈能長壽考？
奄忽隨物化，榮名以爲寶 


        之十二

東城高且長，　　自相屬 
回風動地起，秋草　已綠 
四時更變化，歲暮一何速！
晨風懷苦心，　　傷局促 
蕩滌放情志，何爲自結束！
燕趙多佳人，美者顔如玉 
被服羅裳衣，當戶理淸曲 
音響一何悲！弦急知柱促 
馳情整巾帶，　吟聊　　 
思爲雙飛燕，銜泥巢君屋 


        之十三

驅車上東門，遙望郭北墓 
白楊何蕭蕭，松柏夾廣路 
下有陳死人，杳杳卽長暮 
潛寐黃泉下，千載永不寤 
浩浩陰陽移，年命如朝露 
人生忽如寄，壽無金石固 
萬歲更相送，賢聖莫能度 
服食求神仙，多爲藥所誤 
不如飮美酒，被服紈與素 


        之十四

去者日以疏，生者日已親 
出郭門直視，但見丘與墳 
古墓　爲田，松柏　爲薪 
白楊多悲風，蕭蕭愁殺人！
思還故里閭，欲歸道無因 


        之十五

生年不滿百，常懷千歲憂 
晝短苦夜長，何不秉燭游！
爲樂當及時，何能待來　？
愚者愛惜費，但爲後世嗤 
仙人王子喬，難可與等期 


        之十六

凜凜歲云暮，　　夕鳴悲 
　風率已　，游子寒無衣 
錦衾遺洛浦，同袍與我違 
獨宿累長夜，夢想見容輝 
良人惟古歡，枉駕惠前綏 
愿得常巧笑，　手同車歸 
旣來不須臾，又不處重　 
亮無晨風翼，焉能凌風飛？
眄　以適意，引領遙相［目希］ 
徒倚懷感傷，垂涕沾雙扉 


        之十七

孟冬寒氣至，北風何慘栗 
愁多知夜長，仰觀衆星列 
三五明月滿，四五蟾　缺 
客從遠方來，遺我一書札 
上言長相思，下言久離別 
置書懷袖中，三歲字不滅 
一心抱區區，懼君不識察 


        之十八

客從遠方來，遺我一端綺 
相去萬余里，故人心尙爾 
文彩雙鴛鴦，裁爲合歡被 
著以長相思，緣以結不解 
以膠投漆中，誰能別離此？


        之十九

明月何皎皎，照我羅床緯 
憂愁不能寐，攬衣起徘徊 
客行雖云樂，不如早旋歸 
出戶獨彷徨，愁思當告誰！
引領還入房，淚下沾裳衣 


