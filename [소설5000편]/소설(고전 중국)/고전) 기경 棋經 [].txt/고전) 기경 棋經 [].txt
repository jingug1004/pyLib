棋經  기경十三篇
　　　　　　皇祐中學士張擬撰


論局篇第一

　　夫萬物之數，從一而起．局之路，三百六十有一．一者，生數之主，據其極而運四方也．三百六十，以象周天之數．分而爲四，以象四時．隅各九十路，以象其日．外周七二路，以象其候．枯棋三百六十，白黑相半，以法陰陽．局之線道，謂之枰．線道之間，謂之罫．局方而靜，棋圓而動．自古及今，　者無同局．《傳》曰：“日日新．”故宜用意深而存慮精，以求其勝負之由，則至其所未至矣．

得算篇第二

　　棋者，以正合其勢，以權製其敵．故計定於內而勢成於外．戰未合而算勝者，得算多也．算不勝者，得算少也．戰已合而不知勝負者，無算也．兵法曰：“多算勝，少算不勝，而況於無算乎？由此觀之，勝負見矣．”

權輿篇第三

　　權輿者，　棋布置，務守綱格．先於四隅分定勢子，然後　二斜飛，下勢子一等．立二可以　三，立三可以　四，與勢子相望可以　五．近不必比，遠不必乖．此皆古人之論，後學之規，舍此改作，未之或知．詩曰：“靡不有初，鮮克有終．”


合戰篇第四

　　博　之道，貴乎謹嚴．高者在腹，下者在邊，中者　角，此棋家之常然．法曰：寧輸數子，勿失一先．有先而後，有後而先．擊左則視右，攻後則瞻前．兩生勿斷，皆活勿連．闊不可太疏，密不可太促．與其戀子以求生，不若棄子而取勢，與其無事而强行，不若因之而自補．彼衆我寡，先謀其生．我衆彼寡，務張其勢．善勝者不爭，善陣者不戰．善戰者不敗，善敗者不亂．夫棋始以正合，終以奇勝．必也，四顧其地，牢不可破，方可出人不意，掩人不備．凡敵無事而自補者，有侵襲之意也．棄小而不就者，有圖大之心也．隨手而下者，無謀之人也．不思而應者，取敗之道也．詩云：“　　小心，如臨於谷．”


虛實篇第五

　　夫　棋，緖多則勢分，勢分則難救．投棋勿逼，逼則使彼實而我虛．虛則易攻，實則難破．臨時變通，宜勿執一．《傳》曰：“見可而進，知難而退．”

自知篇第六

　　夫智者見於未萌，愚者暗於成事．故知己之害而圖彼之利者，勝．知可以戰不可以戰者，勝．識衆寡之用者，勝．以虞待不虞者，勝．以逸待勞者，勝．不戰而屈人者，勝．《老子》曰：“自知者明．”


審局篇第七

　　夫　棋布勢，務相接連．自始至終，著著求先．臨局離爭，雌雄未決，毫厘不可以差焉．局勢已　，專精求生．局勢已弱，銳意侵綽．沿邊而走，雖得其生者，敗．弱而不伏者，愈屈．躁而求勝者，多敗．兩勢相違，先蹙其外．勢孤援寡，則勿走．機危陣潰，則勿下．是故棋有不走之走，不下之下．誤人者多方，成功者一路而已．能審局者多勝．《易》曰：“窮則變，變則通，通則久．”

度情篇第八

　　人生而靜，其情難見；感物而動，然後可辨．推之於棋，勝敗可得而先驗．持重而廉者多得，輕易而貪者多喪．不爭而自保者多勝，務殺而不顧者多敗．因敗而思者，其勢進；戰勝而驕者，其勢退．求己弊不求人之弊者，益；攻其敵而不知敵之攻己者，損．目凝一局者，其思周；心役他事者，其慮散．行遠而正者吉，機淺而詐者凶．能畏敵者强，謂人莫己若者亡．意旁通者高，心執一者卑．語默有常，使敵難量．動靜無度，招人所惡．《詩》云：“他人之心，予時度之．”

斜正篇第九

　　或曰：“棋以變詐爲務，劫殺爲名，豈非詭道耶？”予曰：“不然．”《易》云：“師出以律，否藏凶．”兵本不尙詐，謀言詭行者，乃戰國縱橫之說．棋雖小道，實與兵合．故棋之品甚繁，而　之者不一．得品之下者，擧無思慮，動則變詐．或用手以影其勢，或發言以泄其機．得品之上者，則異於是．皆　思而遠慮，因形而用權．神游局內，意在子先．圖勝於無朕，滅行於未然．豈假言辭　　，手勢翩翩者哉？《傳》曰：“正而不譎．”其是之謂歟？


洞微篇第十

　　凡棋有益之而損者，有損之而益者．有侵而利者，有侵而害者．有宜左投者，有宜右投者．有先著者，有後著者．有緊避者，有慢行者．粘子勿前，棄子思後．有始近而終遠者，有始少而終多者．欲强外先攻內，欲實東先擊西．路虛而無眼，則先 ．無害於他棋，則做劫．饒路則宜疏，受路則勿戰．擇地而侵，無　而進．此皆棋家之幽微也，不可不知也．《易》曰：“非天下之至精，其孰能與於此．”

名數篇第十一

　　夫　棋者，凡下一子，皆有定名．棋之形勢，死生，存亡，因名而可見．有沖，有斡，有綽，有約，有飛，有關，有箚，有粘，有頂，有尖，有 ，有門，有打，有斷，有行，有捺，有立，有點，有聚，有　，有夾，有　，有避，有刺，有勒，有撲，有徵，有劫，有持，有殺，有松，有槃．圍棋之名，三十有二，圍棋之人，意在可周．臨局變化，遠近縱橫，吾不得而知也．用倖取勝，難逃此名．《傳》曰：“必也，正名乎棋！”


品格篇第十二

　夫圍棋之品有九．一曰入神，二曰坐照，三曰具體，四曰通幽，五曰用智，六曰小巧，七曰斗力，八曰若愚，九曰守拙．九品之外不可勝計，未能入格，今不複云．《傳》曰：“生而知之者，上也；學而知之者，次也；困而學之又其次也．”

雜說篇第十三

　　夫棋邊不如角，角不如腹．約輕於捺，捺輕於避．夾有虛實，打有情僞．逢綽多約，遇　多粘．大眼可　小眼，斜行不如正行．兩關對直則先，前途有　則勿徵．施行未成，不可先動．角盤曲四，局終乃亡．直四　六，皆是活棋，花聚透點，多無生路．十字不可先紐，勢子在心，勿打角圖．　不欲數，數則怠，怠則不精．　不欲疏，疏則忘，忘則多失．勝不言，敗不語．振廉讓之風者，君子也；起忿怒之色者，小人也．高者無亢，卑者無怯．氣和而韻舒者，喜其將勝也．心動而色變者，憂其將敗也．　莫　於易，恥莫恥於盜．妙莫妙於用松，昏莫昏於複劫．凡棋直行三則改，方聚四則非．勝而路多，名曰　局；敗而無路，名曰輸籌．皆籌爲溢，停路爲　（金改巾）．打籌不得過三，淘子不限其數．劫有金井，　　，有無休之勢，有交遞之圖．　棋者不可不知也．凡棋有敵手，有半先，有先兩，有桃花五，有北斗七．夫棋者有無之相生，遠近之相成，强弱之相形，利害之相傾，不可不察也．是以安而不泰，存而不驕．安而泰則危，存而驕則亡．《易》曰：“君子安而不忘危，存而不忘亡．”



