노자 전문 입니다. 확장 한자는 안나온다네요...

老子 全文

 1. 道可道 非常道 名可名 非常名 無名 天地之始 有名 萬物之母 
  故常無欲以觀其妙 常有欲以觀其  此兩者 同出而異名 同謂之玄 玄之又玄 衆妙之門
 -진리라 할수 있는 진리는 진정한 진리가 아니며.
  부를수 잇는 이름은 진정한 이름이 아니니
  이름 없는 것은 천지의 시작이요
  이름이 생김이 만물의 어미라  
  그러므로 늘 하고자 함 없이 그 미묘함을 살피고 
  늘 하고자 함으로는 그것을 살피라
  이 둘은 함께 나왔으나 이름만 다르니
  그 그윽함 함께 말하자면 
  그윽한 그것이 또한 그 윽할세 
  여러 미묘함의 시작이다.
 
 2. 天下皆知美之爲美 斯惡已 皆知善之爲善 斯不善已 故有無相生 
  難易相成 長短相形 高下相傾 音聞相和 前後相隨 是以聖人處無爲之事 行不言之敎 
  萬物作焉 而不辭 生而不有 爲而不恃 功成而不居 夫惟弗居 是以不居
  세상에서 알 듯 아름답다하는 아름다움 이는 더러움이요
  모두가 그것을 좋다 좋다 하는 것 이는 좋지 못하다.
  그러므로 서로 이루기가 어려우니 
  종고 나쁜 모양과 높고 낮음이 서로 



 3. 不尙賢 使民不爭 不貴難得之貨 使民不爲盜 不見可欲 使心不亂 
  是以聖人之治 虛其心 實其腹 弱其志 强其骨 常使民無知無欲 使夫知者不敢爲也 爲無爲 則無不治

 4. 道庶而用之 或不盈 淵兮 似萬物之宗 挫其銳 解其粉 和其光 同其塵 
  湛兮 似若存 吾不知誰之子 象帝之先

 5. 天地不仁 以萬物爲芻狗 聖人不仁 以百姓爲芻狗
  天地之間 其猶  乎 虛而不屈 動而愈出 多言數窮 不如守中

 6. 谷神不死 是謂玄牝 玄牝之門 是謂天地根 綿綿若存 用之不勤

 7. 天長地久 天地所以能長且久者 以其不自生 故能長生 
  是以聖人後其身而身先 外其身而身存 非以其無私耶 故能成其私

 8. 上善若水 水善利萬物而不爭 處衆人之所惡 故幾於道 
  居善地 心善淵 與善仁 言善信 政善治 事善能 動善時 夫唯不爭 故無尤

 9. 持而盈之 不如其已   而銳之 不可常保 
  金玉滿堂 莫之能守 富貴而驕 自遺其咎 功成名遂 身退 天之道

10. 載營魄抱一 能無離乎 專其致柔 能孀兒乎 滌除玄覽 能無疵乎 愛民治國 能無爲乎 
  天門開闔 能爲雌乎 明白四達 能無知乎 生之畜之 生而不有 爲而不恃 長而不宰 是謂玄德

11. 三十輻 共一  當其無有車之用  埴以爲器 當其無有器之用 鑿戶爽以爲室 當其無有室之用 
  故有之以爲利 無之以爲用

12. 五色令人目盲 五音令人耳聾 五味令人口桑 馳騁田獵 令人心發狂 難得之貨 令人行妨
  是以聖人爲腹不爲目 故去彼取此

13. 寵辱若驚 貴大患若身 何謂寵辱若驚 寵爲上 辱爲下 得之若驚 失之若驚 是謂寵辱若驚
  何謂貴大患若身 吾所以有大患者 爲吾有身 及吾無身 吾有何患 
  故貴以身爲天下者 可以寄天下 愛以身爲天下者 可以託天下

14. 視之不見 名曰夷 聽之不聞 名曰希 搏之不得 名曰微 此三者 不可致詰 故混而爲一
  其上不  其下不昧 繩繩兮 不可名 復歸於無物 是謂無狀之狀 無象之象 是謂恍惚 
  迎之不見其首 隨之不見其後 執古之道 以御今之有 能知古始 是謂道紀

15. 古之善爲士者 微妙玄通 深不可識 夫唯不可識 故强爲之容 
  豫兮若冬涉川 猶兮若畏四  儼兮其若容 渙兮若氷之將釋 敦兮其若樸 曠兮其若谷 渾兮其若濁 
  孰能濁以止 靜之徐淸 孰能安以久 動之徐生 保此道者 不欲盈 夫唯不盈 故能弊不新成

16. 致虛極 守靜篤 萬物竝作 吾以觀其復 夫物芸芸 各歸其根 歸根曰靜 靜曰復命 復命曰常 
  知常曰明 不知常 妄作凶 知常容 容乃公 公乃王 王乃天 天乃道 道乃久 沒身不殆

17. 太上下知有之 其次 親之 譽之 其次 畏之 其次 侮之 
  故信不足 焉有不信 猶兮 其貴言 功成事遂 百姓皆謂我自然

18. 大道廢 有仁義 智慧出 有大僞 六親不和 有孝慈 國家昏亂 有忠臣

19. 絶聖棄智 民利百倍 絶仁棄義 民復孝慈 絶巧棄利 盜賊無有 
  此三者 以爲文不足 故令有所屬 素見抱樸 少私寡欲

20. 絶學無憂 唯之於阿 相去幾何 善之於惡 相去何若 人之所畏 不可不畏 荒兮 其未央哉 
  衆人熙熙 如享太牢 如登春臺 我獨 泊兮 其未兆 如孀兒之未孩 乘乘兮 若無所歸 
  衆人皆有餘 而我獨若遺 我愚人之心也哉 純純兮 衆人昭昭 我獨若昏 衆人察察 我獨悶悶 
  忽兮 其若海 漂兮 若無所止 衆人皆有以 我獨頑且鄙 我獨異於人 而貴食母

21. 孔德之容 惟道是從 道之爲物 惟恍惟惚 惚兮恍兮 其中有象 恍兮惚兮 其中有物 
  沓兮冥兮 其中有精 其精甚眞 其中有信 自古及今 其名不去 以閱衆甫 吾何以知衆甫之然哉 以此

22. 曲則全 枉則直 窪則盈 弊則新 少則得 多則惑 是以聖人抱一爲天下式 
  不自見故明 不自是故彰 不自伐故有功 不自矜故長 夫惟不爭 故天下莫能與之爭 
  古之所謂曲則全者 豈虛言哉 誠全而歸之

23. 希言自然 瓢風不終朝 驟雨不終日 孰爲此者天地 天地尙不能久 而 於人乎
  故從事於道者 道者同於道 德者同於德 失者同於失 同於道者 道亦樂得之 同於德者 德亦樂得之
  同於失者 失亦樂得之 信不足焉 有不信焉

24.  者不立 跨者不行 自見者不明 自是者不彰 自伐者無功 自矜者不長
  其於道也 曰餘食贅行 物或惡之 故有道者不處

25. 有物混成 先天地生 寂兮寥兮 獨立而不改 周行而不殆 可以爲天下母
  吾不知其名 字之曰道 强爲之名曰大 大曰逝 逝曰遠 遠曰反
  故道大 天大 地大 王亦大 域中有四大 而王居其一焉 人法地 地法天 天法道 道法自然

26. 重爲輕根 靜爲躁君 是以君子終日行 不離輜重
  雖有榮觀 燕處超然 奈何萬乘之主 而以身輕天下 輕則失臣 躁則失君

27. 善行無轍跡 善言無瑕謫 善計不用籌策 善閉無關鍵而不可開 善結無繩約而不可解
  是以聖人常善救人 故無棄人 常善救物 故無棄物 是謂襲明 
  故善人者不善人之師 不善人者 善人之資 不貴其師 不愛其資 雖智大迷 是謂要妙

28. 知其雄 守其雌 爲天下谿 爲天下谿 常德不離 復歸於孀兒 
  知其白 守其黑 爲天下式 爲天下式 常德不  復歸於無極
  知其榮 守其辱  爲天下谷 爲天下谷 常德乃足 復歸於樸 
  樸散則爲器 聖人用之 則爲官長 故大制不割

29. 將欲取天下而爲之 吾見其不得已 天下神器 不可爲也 爲者敗之 執者失之
  故物或行或隨 或 或吹 或强或羸 或載或  是以聖人去甚 去奢 去泰

30. 以道佐人主者 不以兵强天下 其事好還 師之所處 荊棘生焉 大兵之後 必作凶年
  故善者果而已 不敢以取强 果而勿矜 果而勿伐 果而勿驕 果而不得已 是果而勿强
  物壯則老 是謂不道 不道早已

31. 夫佳兵者 不祥之器 物或惡之 故有道者不處 君子居則貴左 用兵則貴右 
  兵者 不祥之器 非君子之器 不得已而用之  舌淡爲上 勝而不美 而美之者 是樂殺人 
  夫樂殺人者 不可得志於天下 吉事尙左 凶事尙右 偏將軍處左 上將軍處右 言以喪禮處之 
  殺人衆多 以悲哀泣之 戰勝則以喪禮處之 

32. 道常無名 樸雖小 天下不敢臣 侯王若能守 萬物將自賓 天地相合 以降甘露 人莫之令而自均
  始制有名 名亦旣有 夫亦將知止 知止所以不殆 譬道之在天下 猶川谷之於江海

33. 知人者智 自知者明 勝人者有力 自勝者强 知足者富 强行者有志 不失其所者久 死而不亡者壽

34. 大道汎兮 其可左右 萬物恃之以生而不辭 功成不名有 愛養萬物 而不爲主 
  常無欲 可名於小 萬物歸之 而不爲主 可名於大 是以聖人 終不爲大 故能成其大

35. 執大象 天下往 往而不害 安平泰 樂與餌 過容止 道之出口 淡乎其無味 視之不足見
  聽之不足聞 用之不可旣 將欲 之 必固張之 將欲弱之强之 將欲奪之 必固與之 是謂微明
  柔勝剛 弱勝强 魚不可脫於淵 國之利器 不可以示人

37. 道常無爲 而無不爲 侯王若能守 萬物將自化 化而欲作 吾將鎭之 以無名之樸
  無名之樸 亦將不欲 不欲以靜 天下將自正

38. 上德不德 是以有德 下德不失德 是以無德 上德無爲 而無不爲 下德爲之 而有以爲
  上仁爲之 而無以爲 上義爲之 而有以爲 上禮爲之 而莫之應 則攘臂而仍之
  故失道而後德 失道而後仁 失仁而後義 失義而後禮  夫禮者 忠信之薄 而亂之首也
  前識者 道之華 而愚之始也 是以大丈夫處其厚 不居其薄 處其實 不居其華 故去彼取此

39. 昔之得一者 天得一以淸 地得一以寧 神得一以靈 谷得一以盈 萬物得一以生 
  侯王得一 以爲天下貞 其致之一也 天無以淸 將恐裂 地無以寧 將恐發 神無以靈 將恐歇 
  谷無以盈 將恐竭 萬物無以生 將恐滅 侯王無以貞而貴高 將恐蹶 故貴以賤爲本 高以下爲基 
  是以侯王自稱孤寡不穀 此其以賤爲本耶 非乎 故致數輿無輿 不欲碌碌如玉 落落如石

40. 反者 道之動 弱者 道之用 天下萬物 生於有 有生於無

41. 上士聞道 勤而行之 中士聞道 若存若亡 下士聞道 大笑之 不笑 不足以爲道
  故建言有之 明道若昧 進道若退 夷道若類 上德若谷 大白若辱 廣德若不足 建德若偸 質眞若 
  大方無隅 大器晩成 大音希聲 大象無形 道隱無名 夫唯道 善貸且成

42. 道生一 一生二 二生三 三生萬物 萬物負陰而抱陽 庶氣以爲和 人之所惡 惟孤寡不穀 
  而王公以爲稱 故物或損之而益 或益之而損 人之所敎 我亦敎之 强梁者 不得其死 吾將以爲敎父

43. 天下之至柔 馳騁天下之至堅 無有入於無間 吾是以知無爲之有益 不言之敎 無爲之益 天下希及之

44. 名與身孰親 身與貨孰多 得與亡孰病 是故甚愛必大費 多藏必厚亡 知足不辱 知止不殆 可以長久

45. 大成若缺 其用不弊 大盈若庶 其用不窮 大直若屈 大巧若拙 大辯若訥 
  躁勝寒 靜勝熱 淸靜爲天下正

46. 天下有道 却走馬以糞 天下無道 戎馬生於郊 罪 莫大於可欲 禍 莫大於不知足 咎 莫大於欲得 
  故知足之足 常足矣

47. 不出戶 知天下 不窺爽 見天道 其出彌遠 其知彌少 是以聖人 不行而知 不見而名 不爲而成

48. 爲學日益 爲道日損 損之又損 以至於無爲 無爲而無不爲矣 
  故取天下者 常以無事 及其有事 不足以取天下

49. 聖人無常心 以百姓之心爲心 善者 吾善之 不善者 吾亦善之 德善矣 信者 吾信之 
  不信者 吾亦信之 德信矣  聖人之在天下   焉 爲天下渾其心 百姓皆注其耳目 聖人皆孩之

50. 出生入死 生之徒 十有三 死之徒 十有三 人之生 動之死地者 亦十有三 夫何故 以其生生之厚
  蓋聞善攝生者 陸行不遇 虎 入軍不被甲兵  無所投其角 虎無所措其爪 兵無所容其刃 
  夫何故 以其無死地

51. 道生之 德蓄之 物形之 勢成之 是以萬物 莫不尊道而貴德 道之尊 德之貴 夫莫之命 而常自然
  故道生之 德蓄之 長之 育之 成之 熟之 養之 覆之 生而不有 爲而不恃 長而不宰 是謂玄德

52. 天下有始 以爲天下母 旣得其母 以知其子 旣知其子 復守其母 歿身不殆 塞其兌 閉其門 
  終身不勤 開其兌 濟其事 終身不救 見小曰明 守柔曰强 用其光 復歸其明 無遺身殃 是謂習常

53. 使我介然有知 行於大道 惟施是畏 大道甚夷 而民好徑 朝甚除 田甚蕪 倉甚虛
  服文采 帶利劍 厭飮食 貨財有餘 是謂盜誇 非道也哉

54. 善建者不拔 善抱者不脫 子孫祭祀不輟 修之於身 其德乃眞 修之於家 其德乃餘 
  修之於鄕 其德乃長  修之於國 其德乃   修之於天下 其德乃普  故以身觀身 以家觀家  以鄕觀鄕     
  以國觀國 以天下觀天下 吾何以知天下之然哉 以此

55. 含德之厚 比於赤子 毒蟲不  猛獸不據 攫鳥不搏 
  骨弱筋柔而握固 未知牝牡之合而 作 精之至也 終日號而不  和之至也 
  知和曰常 知常曰明 益生曰祥 心使氣曰强 物壯則老 是謂不道 不道早已

56. 知者不言 言者不知 塞其兌閉其門 挫其銳 解其紛 和其光 同其塵 是謂玄同
  故不可得而親 亦不可得而疏 不可得而利 亦不可得而害 不可得而貴 亦不可得而賤 故爲天下貴

57. 以正治國 其政悶悶 其民淳淳 天下多忌諱 而民彌貧 人多利器 國家滋昏 人多伎巧 奇物滋起 
  法令滋彰 盜賊多有 故聖人云 我無爲而民自化 正復爲奇 善復爲妖 人之迷也 其日固久矣 
  是以聖人 方而不割 廉而不  直而不肆 光而不耀 我無欲而民自樸 我無情而民自淸

58. 以奇用兵 以無事取天下 吾何以知其然哉 以此 
  其政察察 其民缺缺 禍兮福所倚 福兮禍所伏 孰知其極 其無正耶 我無事而民自富 我好靜而民自正

59. 治人事天 莫若嗇 夫唯嗇 是謂早服 早服謂之重積德 重積德 則無不克 無不克 則莫知其極 
  莫知其極 可以有國 有國之母 可以長久 是謂深根固  長生久視之道

60. 治大國 若烹小鮮 以道 天下 其鬼不神 非其鬼不神 其神不傷民 非其神不傷民 聖人亦不傷民
  失惟兩不相傷 故德交歸焉

61. 大國者下流 天下之交 天下之交 牝常以靜勝牡 以靜爲下 
  故大國以下小國 則取小國 小國以下大國 則取大國 
  故或下以取 或下而取 大國不過欲兼蓄人 小國不過 欲入事人 兩者各得其所欲 故大者宜爲下

62. 道者 萬物之奧 善人之寶 不善人之所保 美言可以市 尊行可以加人 人之不善 何棄之有 故立天子  
  置三公 雖有拱璧以先駟馬 不如坐進此道 古之所以貴此道者 何不日求以得 有罪以免耶 故爲天下貴

63. 爲無爲 事無事 味無味 
  大小多少 報怨以德 圖難於其易 爲大於其細 天下難事 必作於易 天下大事 必作於細 
  是以聖人終不爲其大 故能成其大 夫輕諾 必寡信 多易必多難 是以聖人猶難之 故終無難

64. 其安易持 其未兆易謀 其脆易判 其微易散 爲之於未有 治之於未亂 合抱之木 生於毫末 九層之臺  
  起於累土 千里之行 始於足下 爲者敗之 執者失之 
  是以聖人無爲 故無敗 無孰 故無失 民之從事 常幾於成而敗之 愼終如始 則無敗事 
  是以聖人欲不欲 不貴難得之貨 學不學 復衆人之所過 以輔萬物之自然 而不敢爲

65. 古之善爲道滋 非以明民 將以愚之 民之難治 以其智多 故以智治國 國之賊 不以智治國 
  國之福 知此兩者 亦楷式 常知楷式 是謂玄德 玄德 深矣 遠矣 與物反矣 然後乃至大順

66. 江海所以能爲百谷王者 以其善下之 故能爲百谷王 是以聖人欲上民 必以言下之 欲先民 必以身後  
  之 是以聖人 處上而民不重 處前而民復害 是以天下樂 推而不厭 以其不爭 故天下 莫能與之爭

67. 天下皆謂我道大 似不肖 夫唯大 故似不肖 若肖久矣 其細也夫 我有三寶 持而保之 
  一曰慈 二曰儉 三曰不敢爲天下先 夫慈故能勇 儉故能廣 不敢天下先 故能成器長 
  今捨其慈且勇 捨其儉且廣 捨其後且先死矣 夫慈以戰則勝 以守則固 天將救之 以慈衛之

68. 善爲士者 不武 善戰者 不怒 善勝敵者 不與 善用人者 爲天下 
  是謂不爭之德 是謂用人之力 是謂配天 古之極

69. 用兵有言 吾不敢爲主而爲客 不敢進寸而退尺 是謂行無行 攘無臂 仍無敵 執無兵 
  禍 莫大於輕敵 輕敵則幾喪吾寶 故抗兵相加 哀者 勝矣

70. 吾言甚易知 甚易行 天下莫能知 莫能行 言有宗 事有君 夫有無知 是以不我知 
  知我者 希 則我貴矣 是以聖人被褐懷玉

71. 知不知 上 不知知 病 夫唯病病 是以不病 聖人不病 以其病病

72. 民不畏威 則大威至 無狹其所居 無厭其所生 夫唯不厭 是以不厭 
  是以聖人自知 不自見 自愛 不自貴 故去彼取此

73. 勇於敢則殺 勇於不敢則活 此兩者 或利或害 天下所惡 孰知其故 是以聖人猶難之 
  天之道 不爭而善勝 不言而自應 不召而自來 薩單然而善謀 天網恢恢 足束而不失

74. 民常不畏死 奈何以死懼之 若使人常畏死 而爲奇者 吾得執而殺之 孰敢 常有司殺者殺
  夫代司殺者 是謂代大匠  夫代大匠 者 希有不傷其手矣

75, 民之飢 以其上食稅之多 是以飢 民之難治 以其上之有爲 是以難治 民之輕死 
  以其求生之厚 是以輕死 夫唯無以生爲者 是賢於貴生

76. 人之生也 柔弱 其死也 堅强 萬物草木之生也 柔脆 其死也 枯槁 
  故堅强者 死之徒 柔弱者 生之徒 是以兵强則不勝 木强則共 堅强居下 柔弱居上

77. 天之道 其猶張弓乎 高者抑之 下者擧之 有餘者 損之 不足者 與之 
  天之道 損有餘 而補不足 人之道 則不然 損不足 以奉有餘 
  孰能以有餘 奉天下 唯有道者 是以聖人爲而不恃 功成而不處 不欲見賢

78. 天下柔弱 莫過乎水 而攻堅强者 莫之能勝 其無以易之 故柔勝剛 弱勝强 天下莫不知 天下莫能行
  故聖人云 受國之垢 是謂社稷主 受國不祥 是謂天下王 正言若反

79. 和大怨 必有餘怨 安可以爲善 是以聖人執左契 而不責於人 故有德司契 無德司徹 
  天道無親 常與善人

80. 小國寡民 使有什伯之器 而不用 使民重死 而不遠徙 雖有舟車 無所乘之 雖有甲兵 無所陳之
  使民復結繩而用之 甘其食 美其服 安其居 樂其俗  國相望 鷄犬之音相聞 民至老死 不相往來

81. 信言不美 美言不信 善者不辯 辯者不善 知者不博 博者不知 
  聖人不積 旣以爲人己愈有 旣以與人己愈多 天之道 利而不害 聖人之道 爲而不爭
