
                           唐詩三百首
<중국 입력 서문>
此電子版本乃由Ned Walsh于一九九二年春陸續輸入 當時他是美國Columbia大學的
博士班學生 他斷斷續續地學習了十年的中文，其博士論文的主題將是關于北宋時
期的詞 我于該年春末將全文校正一遍，幷稍改Ned的格式 全本共有三百又二十首
詩，原由　塘退士選輯，分爲六卷 以下目錄中，右端列的是詩的編號 

                                         單維彰 1992-7-5

標點 國標版制作：方舟子

卷一 五言古詩 . . . . . . . . . . . . . . . . . . . . . . . . 001
      樂府 . . . . . . . . . . . . . . . . . . . . . . . . .  036
卷二 七言古詩 . . . . . . . . . . . . . . . . . . . . . . . . 046
      樂府 . . . . . . . . . . . . . . . . . . . . . . . . .  074
卷三 五言律詩 . . . . . . . . . . . . . . . . . . . . . . . . 090
卷四 七言律詩 . . . . . . . . . . . . . . . . . . . . . . . . 170
      樂府 . . . . . . . . . . . . . . . . . . . . . . . . .  223
卷五 五言絶句 . . . . . . . . . . . . . . . . . . . . . . . . 224
      樂府 . . . . . . . . . . . . . . . . . . . . . . . . .  253
卷六 七言絶句 . . . . . . . . . . . . . . . . . . . . . . . . 261
      樂府 . . . . . . . . . . . . . . . . . . . . . . . . .  312


001張九齡：感遇四首之一

孤鴻海上來，池潢不敢顧 
側見雙翠鳥，巢在三珠樹 
矯矯珍木　，得無金丸懼 
美服患人指，高明逼神惡 
今我游冥冥，　者何所慕 

002張九齡：感遇四首之二

蘭葉春　　，桂華秋皎潔 
欣欣此生意，自爾爲佳節 
誰知林棲者，聞風坐相悅 
草木有本心，何求美人折？

003張九齡：感遇四首之三

幽人歸獨臥，滯慮洗孤淸 
持此謝高鳥，因之傳遠情 
日夕懷空意，人誰感至精？
飛沈理自隔，何所慰吾誠？

004張九齡：感遇四首之四

江南有丹橘，經冬猶綠林 
豈伊地氣暖，自有歲寒心 
可以　嘉客，奈何阻重深！
運命惟所遇，循環不可尋 
徒言樹桃李，此木豈無陰？

005李白：下終南山過斛斯山人宿置酒

暮從碧山下，山月隨人歸，
　顧所來徑，蒼蒼橫翠微 
相　及田家，童稚開荊扉 
綠竹入幽徑，靑蘿拂行衣 
歡言得所憩，美酒聊共揮 
長歌吟松風，曲盡河星稀 
我醉君復樂，陶然共忘機 

006李白：月下獨酌

花間一壺酒，獨酌無相親 
擧杯邀明月，對影成三人 
月旣不解飮，影徒隨我身 
暫伴月將影，行樂須及春 
我歌月徘徊，我舞影零亂 
醒時同交歡，醉后各分散 
永結無情游，相期邈云漢 

007李白：春思

燕草如碧絲，秦桑低綠枝 
當君懷歸日，是妾斷腸時 
春風不相識，何事入羅　？

008杜甫：望岳

岱宗夫如何，齊魯靑未了 
造化鐘神秀，陰陽割昏曉 
湯胸生層云，決□入歸鳥，
會當凌絶頂，一覽衆山小 

009杜甫：贈衛八處士

人生不相見，動如參與商 
今夕復何夕，共此燈燭光 
少壯能　時，　發各已蒼 
訪舊半爲鬼，驚呼熱中腸 
焉知二十載，重上君子堂 
昔別君未婚，兒女忽成行 
怡然敬父執，問我來何方 
問答乃未已，驅兒羅酒漿 
夜雨剪春　，新炊間黃粱 
主稱會面難，一擧累十觴 
十觴亦不醉，感子故意長 
明日隔山岳，世事兩茫茫 

010杜甫：佳人

絶代有佳人，幽居在空谷 
自云良家子，零落依草木 
關中昔喪亂，兄弟遭殺戮 
官高何足論，不得收骨肉 
世情惡衰歇，萬事隨轉燭 
夫　輕薄兒，新人美如玉 
合昏尙知時，鴛鴦不獨宿 
但見新人笑，那聞舊人哭！
在山泉水淸，出山泉水濁 
侍婢賣珠回，牽蘿補茅屋 
摘花不揷發，采柏動盈　 
天寒翠袖薄，日暮倚修竹 

011杜甫：夢李白二首之一

死別已呑聲，生別常惻惻 
江南　　地，逐客無消息 
故人入我夢，明我長相憶 
君今在羅網，何以有羽翼？
恐非平生魂，路遠不可測 
魂來楓林靑，魂返關塞黑 
落月滿屋梁，猶疑照顔色 
水深波浪闊，無使蛟龍得 

012杜甫：夢李白二首之二

浮云終日行，游子久不至 
三夜頻夢君，情親見君意 
告歸常局促，苦道來不易 
江湖多風波，舟楫恐失墜 
出門搔白首，若負平生志 
冠蓋滿京華，斯人獨憔悴 
孰云網恢恢，將老身反累 
千秋萬歲名，寂寞身后事 

013王維：送別

下馬飮君酒，問君何所之 
君言不得意，歸臥南山　 
但去莫復聞，白云無盡時 

014王維：送　毋潛落第還鄕

聖代無隱者，英靈盡來歸 
遂令東山客，不得顧采薇 
旣至金門遠，孰云吾道非？
江淮度寒食，京洛縫春衣 
置酒長安道，同心與我違 
行當浮桂棹，未　拂荊扉 
遠樹帶行客，孤城當落暉 
吾謀適不用，勿謂知音稀 

015王維：靑溪

言入黃花川，每逐靑溪水 
隨山將萬轉，趣途無百里 
聲喧亂石中，色靜深松里 
　　泛菱荇，澄澄映　葦 
我心素已閑，淸川澹如此 
請留盤石上，垂釣將已矣 

016王維：渭川田家

斜光照墟落，窮巷牛羊歸 
野老念牧童，倚杖候荊扉 
雉［句　］麥苗秀，蠶眠桑葉稀 
田夫荷鋤立，相見語依依 
卽此羨閑逸，　然吟式微 

017王維：西施詠

艶色天下重，西施寧久微 
朝爲越溪女，暮作吳宮妃 
賤日豈殊衆，貴來方悟稀 
邀人傅脂粉，不自著羅衣 
君寵益嬌態，君憐無是非 
當時浣紗伴，莫得同車歸 
持謝　家子，效　安可希！

018孟浩然：秋登蘭山寄張五

北山白云里，隱者自怡悅 
相望始登高，心隨雁飛滅 
愁因薄暮起，興是淸秋發 
時見歸村人，沙行渡頭歇 
天邊樹若薺，江畔洲如月 
何當載酒來，共醉重陽節 

019孟浩然：夏日南亭懷辛大

山光忽西落，池月漸東上 
散發乘夜　，開軒臥閑敞 
荷風送香氣，竹露滴淸響 
欲取鳴琴彈，恨無知音賞 
感此懷故人，中宵勞夢想 

020孟浩然：宿業師山房待丁大不至

夕陽度西嶺，群壑　已暝 
松月生夜　，風泉滿淸聽 
樵人歸欲盡，煙鳥棲初定 
之子期宿來，孤琴候蘿徑 

021王昌齡：同從弟南齋玩月憶山陰崔少府

高臥南齋時，開　月初吐 
淸輝淡水木，演　在　戶 
苒苒　盈虛，澄澄變今古 
美人淸江畔，是夜越吟苦 
千里其如何，微風吹蘭杜 

022邱爲：尋西山隱者不遇

絶頂一茅茨，直上三十里 
　關無　　，窺室惟案　 
若非巾柴車，應是釣秋水 
差池不相見，　勉空仰止 
草色新雨中，松聲晩　里 
及　契幽絶，自足蕩心耳 
雖無賓主意，頗得淸淨理 
興盡方下山，何必待之子 

023　毋潛：春泛若耶溪

幽意無斷絶，此去隨所偶 
晩風吹行舟，花路入溪口 
際夜轉西壑，隔山望南斗 
潭煙飛溶溶，林月低向后 
生事且彌漫，愿爲持竿　 

024常建：宿王昌齡隱居

淸溪深不測，隱處唯孤云 
松際露微月，淸光猶爲君 
茅亭宿花影，藥院滋苔紋 
余亦謝時去，西山鸞鶴群 

025岑參：與高適薛據登慈恩寺浮圖

塔勢如涌出，孤高聳天宮 
登臨出世界，　道盤虛空 
突兀壓神州，　嶸如鬼工 
四角　白日，七層摩蒼穹 
下窺指高鳥，俯聽聞驚風 
連山若波濤，奔湊如朝東 
靑槐夾馳道，宮館何玲瓏！
秋色從西來，蒼然滿關中 
五陵北原上，萬古靑蒙蒙 
淨理了可悟，勝因夙所宗 
誓將　冠去，覺道資無窮 

026元結：賊退示官吏幷序

癸卯歲，西原賊入道州，焚燒殺掠，　盡而去 明年，賊又攻永州，破邵，不犯此
州邊鄙而退，豈力能制敵歟？蓋蒙其傷憐而已！諸史何爲忍苦征斂！故作詩一篇以
示官吏 

昔歲逢太平，山林二十年 
泉源在庭戶，洞壑當門前 
井稅有常期，日晏猶得眠 
忽然遭時變，數歲親戎　 
今來典斯郡，山夷又紛然 
城小賊不屠，人貧傷可憐 
是以陷　境，此州獨見全 
使臣將王命，豈不如賊焉！
令彼征斂者，迫之如火煎 
誰能絶人命，以作時世賢 
思欲委符節，引竿自刺船 
將家就魚麥，歸老江湖邊 

027韋應物：郡齋雨中與諸文士燕集

兵衛森　戟，宴寢凝淸香 
海上風雨至，逍遙池閣　 
煩□近消散，嘉賓復滿堂 
自　居處崇，未睹斯民康 
理會是非遣，性達形跡忘 
鮮肥屬時禁，蔬果幸見嘗 
俯飮一杯酒，仰聆金玉章 
神歡體自輕，意欲凌風翔 
吳中盛文史，群彦今汪洋 
方知大蕃地，豈曰財賦强 

028韋應物：初發揚子寄元大校書

　　去親愛，泛泛入煙霧 
歸棹洛陽人，殘鐘廣陵樹 
今朝爲此別，何處還相遇 
世事波上舟，沿　安得住 

029韋應物：寄全椒山中道士

今朝郡齋冷，忽念山中客 
澗底束荊薪，歸來煮白石 
欲持一瓢酒，遠慰風雨夕 
落葉滿空山，何處尋行跡 

030韋應物：長安遇馮著

客從東方來，衣上　陵雨 
問客何爲來，采山因買斧 
冥冥花正開，揚揚燕新乳 
昨別今已春，　絲生　縷 

031韋應物：夕次　　縣

落帆逗淮鎭，停舫臨孤驛 
浩浩風起波，冥冥日沈夕 
人歸山郭暗，雁下蘆洲白 
獨夜憶秦關，聽鐘未眠客 

032韋應物：東郊

吏舍局終年，出郊曠淸曙 
楊柳散和風，靑山澹吾慮 
依叢適自憩，緣澗還復去 
微雨靄芳原，春鳩鳴何處？
樂幽心屢止，遵事跡猶遽 
終罷斯結廬，慕陶眞可庶 

033韋應物：送楊氏女

永日方戚戚，出行復悠悠 
女子今有行，大江溯輕舟 
爾輩苦無恃，撫念益慈柔 
幼爲長所育，兩別泣不休 
對此結中腸，義往難復留！
自小闕內訓，事姑貽我憂 
賴　托令門，仁恤庶無尤 
貧儉誠所尙，資從豈待周？
孝恭遵婦道，容止順其猷 
別離在今晨，見爾當何秋 
居閑始自遣，臨感忽難收 
歸來視幼女，零淚緣纓流 

034柳宗元：晨詣超師院讀禪經

汲井漱寒齒，淸心拂塵服 
閑持貝葉書，步出東齋讀 
眞源了無取，忘跡世所逐 
遺言冀可冥，繕性何由熟？
道人庭宇靜，苔色連深竹 
日出霧露餘，靑松如膏沐 
澹然離言說，悟悅心自足 

035柳宗元：溪居

久爲簪組累，幸此南夷謫 
閑依農圃　，偶似山林客 
曉耕　露草，夜榜響溪石 
來往不逢人，長歌楚天碧 

036王昌齡：塞上曲

蟬鳴空桑林，八月蕭關道 
出塞復入塞，處處黃蘆草 
從來幽幷客，皆向沙場老 
莫學游俠兒，矜　紫　好 

037王昌齡：塞下曲

飮馬渡秋水，水寒風似刀 
平沙日未沒，　　見臨　 
昔日長城戰，咸言意氣高 
黃塵足今古，白骨亂蓬蒿 

038李白：關山月

明月出天山，蒼茫云海間 
長風　萬里，吹度玉門關 
漢下白登道，胡窺靑海灣 
由來征戰地，不見有人還 
戍客望邊色，思歸多苦顔 
高樓當此夜，嘆息未應閑 

039李白：子夜四時歌：春歌

秦地羅敷女，采桑綠水邊 
素手靑條上，紅　白日鮮 
蠶飢妾欲去，五馬莫留連 

040李白：子夜四時歌：夏歌

鏡湖三百里，　　發荷花 
五月西施采，人看隘若耶 
回舟不待月，歸去越王家 

041李白：子夜四時歌：秋歌

長安一片月，萬戶搗衣聲 
秋風吹不盡，總是玉關情 
何日平胡虜，良人罷遠征？

042李白：子夜四時歌：冬歌

明朝驛使發，一夜絮征袍 
素手抽針冷，那堪把剪刀 
裁縫寄遠道，　日到臨　？

043李白：長干行

妾發初覆額，折花門前劇 
郎騎竹馬來，繞床弄靑梅 
同居長干里，兩小無嫌猜 
十四爲君婦，羞顔未嘗開 
低頭向暗壁，千喚不一回 
十五始展眉，愿同塵與灰 
常存抱柱信，豈上望夫台！
十六君遠行，瞿塘　預堆 
五月不可觸，猿鳴天上哀 
門前遲行跡，一一生綠苔 
苔深不能掃，落葉秋風早 
八月蝴蝶來，雙飛西園草 
感此傷妾心，坐愁紅顔老 
早晩下三巴，預將書報家 
相迎不道遠，直至長風沙 

044孟郊：烈女操

梧桐相待老，鴛鴦會雙死 
貞婦貴殉夫，舍生亦如此 
波瀾誓不起，妾心井中水 

045孟郊：游子吟

慈母手中線，游子身上衣 
臨行密密縫，意恐遲遲歸 
誰言寸草心，報得三春輝？

046陳子　：登幽州台歌

前不見古人，后不見來者 
念天地之悠悠，獨愴然而涕下！

047李　：古意

男兒事長征，少小幽燕客 
賭勝馬蹄下，由來輕七尺 
殺人莫敢前，須如□毛　 
黃云　底白雪飛，未得報恩不能歸 
遼東小婦年十五，慣彈琵琶解歌舞 
今爲羌笛出塞聲，使我三軍淚如雨！

048李　：送陳章甫

四月南風大麥黃，棗花未落桐葉長 
靑山朝別暮還見，嘶馬出門思故鄕 
陳侯立身何坦蕩，　須虎眉仍大　 
腹中貯書一萬卷，不肯低頭在草莽 
東門　酒飮我曹，心輕萬事皆鴻毛 
醉臥不知白日暮，有時空望孤云高 
長河浪頭連天黑，津口停舟渡不得 
鄭國游人未及家，洛陽行子空嘆息 
聞道故林相識多，罷官昨日今如何？

049李　：琴歌

主人有酒歡今夕，請奏鳴琴廣陵客 
月照城頭烏半飛，霜　萬樹風入衣 
銅爐華燭燭增輝，初彈　水后楚妃 
一聲已動物皆靜，四座無言星欲稀 
淸淮奉使千餘里，敢告云山從此始？

050李　：聽董大彈胡　聲兼寄語弄房給事

蔡女昔造胡　聲，一彈一十有八拍 
胡人落淚沾邊草，漢使斷腸對歸客 
古戍蒼蒼烽火寒，大荒沈沈飛雪白 
先拂聲弦后角羽，四郊秋葉驚［□戚］［□戚］ 
董夫子，通神明，深山竊聽來妖精 
言遲更速皆應手，將往復旋如有情 
空山百鳥散還合，萬里浮云陰且晴 
嘶酸雛雁失群夜，斷絶胡兒戀母聲 
川爲靜其波，鳥亦罷其鳴 
烏孫部落家鄕遠，邏娑沙塵哀怨生 
幽音變調忽飄　，長風吹林雨墮瓦 
　泉颯颯飛木末，野鹿　　走堂下 
長安城連東掖垣，鳳凰池對靑　門 
高才脫略名與利，日夕望君抱琴至 

051李　：聽安萬善吹　　歌

南山截竹爲　　，此樂本自龜　出 
流傳漢地曲轉奇，　州胡人爲我吹 
傍　聞者多嘆息，遠客思鄕皆淚垂 
世人解聽不解賞，長　風中自來往 
枯桑老柏寒　［風留］，九雛鳴鳳亂　　 
龍吟虎嘯一時發，萬　百泉相與秋 
忽然更作漁陽　，黃云蕭條白日暗 
變調如聞楊柳春，上林繁花照眼新 
歲夜高堂列明燭，美酒一杯聲一曲 

052孟浩然：夜歸鹿門山歌

山寺鐘鳴晝已昏，漁梁渡頭爭渡喧 
人隨沙路向江村，余亦乘舟歸鹿門 
鹿門月照開煙樹，忽到龐公棲隱處 
岩扉松徑長寂寥，惟有幽人自來去 

053李白：廬山謠寄盧侍御虛舟

我本楚狂人，鳳歌笑孔丘 
手持綠玉杖，朝別黃鶴樓 
五岳尋仙不辭遠，一生好入名山游 
廬山秀出南斗傍，屛風九疊云錦張 
影落明湖靑黛光，金闕前開二峰長 
銀河倒　三石梁，香爐瀑布遙相望 
回崖沓障凌蒼蒼 
翠影紅霞映朝日，鳥飛不到吳天長 
登高壯觀天地間，大江茫茫去不黃 
黃云萬里動風色，白波九道流雪山 
好爲廬山謠，興因廬山發 
閑窺石鏡淸我心，謝公行處蒼苔沒 
早服還丹無世情，琴心三疊道初成 
遙見仙人彩云里，手把芙蓉朝玉京 
先期汗漫九垓上，愿接盧敖游太淸 

054李白：夢游天　吟留別

海客談瀛洲，煙濤微茫信難求 
越人語天　，云霓明滅或可睹 
天　連天向天橫，勢拔五岳掩赤城 
天台四萬八千丈，對此欲倒東南傾 
我欲因之夢吳越，一夜飛渡鏡湖月 
湖月照我影，送我至剡溪 
謝公宿處今尙在，　水蕩　淸猿啼 
脚著謝公　，身登靑云梯 
半壁見海日，空中聞天　 
千岩萬壑路不定，迷花倚石忽已暝 
熊咆龍吟殷岩泉，栗深林兮驚層　 
云靑靑兮欲雨，水澹澹兮生煙 
裂缺霹靂，丘巒崩　 
洞天石扇，　然中開 
靑冥浩蕩不見底，日月照耀金銀台 
霓爲衣兮風爲馬，云之君兮紛紛而來下 
虎鼓瑟兮鸞回車，仙之人兮列如麻 
忽魂悸以魄動，恍驚起而長嗟 
惟覺時之枕席，失向來之煙霞 
世間行樂亦如此，古來萬事東流水 
別君去兮何時還？且放白鹿靑崖間 
須行卽騎訪名山 
安能　眉折腰事權貴，使我不得開心顔！

055李白：金陵酒肆留別

風吹柳花滿店香，吳姬壓酒喚客嘗 
金陵子弟來相送，欲行不行各盡觴 
請君試問東流水，別意與之誰短長？

056李白：宣州謝［月兆］樓餞別校書叔云

棄我去者，昨日之日不可留 
亂我心者，今日之日多煩憂！
長風萬里送秋雁，對此可以　高樓 
蓬萊文章建安骨，中間小謝又淸發 
俱懷逸興壯思飛，欲上靑天覽明月 
抽刀斷水水更流，擧杯銷愁愁更愁 
人生在世不稱意，明朝散發弄扁舟 

057岑參：走馬川行奉送封大夫出師西征

君不見走馬川行雪海邊，平沙莽莽黃入天 
輪台九月風夜吼，一川碎石大如斗 
隨風滿地石亂走，匈奴草黃馬正肥 
金山西見煙塵飛，漢家大將西出師 
將軍金甲夜不脫，半夜軍行戈相撥 
風頭如刀面如割，馬毛帶雪汗氣蒸 
五花連錢旋作　，幕中草檄硯水凝 
虜騎聞之應膽　，料知短兵不敢接 
車師西門佇獻捷！

058岑參：輪台歌奉送封大夫出師西征

輪台城頭夜吹角，輪台城北　頭落 
羽書昨夜過渠黎，單于已在金山西 
戍樓西望煙塵黑，漢兵屯在輪台北 
上將擁　西出征，平明吹笛大軍行 
四邊伐鼓雪海涌，三軍大呼陰山動 
虜塞兵氣連云屯，戰場白骨纏草根 
劍河風急雪片闊，沙口石凍馬蹄脫 
亞相勤王甘苦辛，誓將報主靜邊塵 
古來靑史誰不見，今見功名勝古人 

059岑參：白雪歌送武判官歸京

北風卷地白草折，胡天八月卽飛雪 
忽如一夜春風來，千樹萬樹梨花開 
散入珠　濕羅幕，狐　不暖錦衾薄 
將軍角弓不得控，都護鐵衣冷猶著 
瀚海　干百丈　，愁云　淡萬里凝 
中軍置酒飮歸客，胡琴琵琶與羌笛 
紛紛暮雪下轅門，風　紅旗凍不　 
輪台東門送君去，去時雪滿天山路 
山回路轉不見君，雪上空留馬行處 

060杜甫：韋諷錄事宅觀曹將軍　馬圖

國初以來　鞍馬，神妙獨數江都王 
將軍得名三十載，人間又見眞乘黃 
曾貌先帝照夜白，龍池十日飛霹靂 
內府殷紅瑪瑙盤，　　傳詔才人索 
盤賜將軍拜舞歸，輕紈細綺相追飛 
貴戚權門得筆跡，始覺屛障生光輝 
昔日太宗拳毛［馬□］，近時郭家獅子花 
今之新圖有二馬 復令識者久嘆嗟 
此皆騎戰一敵萬，縞素漠漠開風沙 
其余七匹亦殊絶，逈若寒空雜煙雪 
霜蹄蹴踏長楸間，馬官□養森成列 
可憐九馬爭神駿，顧視淸高氣深穩 
借問苦心愛者誰，后有韋諷前支盾 
憶昔巡幸新　宮，翠花拂天來向東 
騰　磊落三萬匹，皆與此圖筋骨同 
自從獻寶朝河宗，無復射蛟江水中 
君不見，金粟堆前松柏里 龍媒去盡鳥呼風 

061杜甫：丹靑引贈曹　將軍

將軍魏武之子孫，于今爲庶爲靑門 
英雄割據雖已矣，文采風流今尙存 
學書初學衛夫人，但恨無過王右軍 
丹靑不知老將至，富貴于我如浮云 
開元之中常引見，承恩數上南熏殿 
凌煙功臣少顔色，將軍下筆開生面 
良相頭上進賢冠，猛將腰間大羽箭 
褒公鄂公毛發動，英姿颯爽猶　戰 
先帝天馬玉花　，　工如山貌不同 
是日牽來赤　下，逈立　闔生長風 
詔謂將軍拂絹素，意匠慘淡經營中 
斯須九重眞龍出，一洗萬古凡馬空 
玉花　在御榻上，榻上庭前屹相向 
至尊含笑催賜金，　人太　皆　　 
弟子韓干早入室，亦能　馬窮殊相 
干惟　肉不　骨，忍使　　氣凋喪 
將軍　善蓋有神，偶逢佳士亦寫眞 
卽今漂泊干戈際，屢貌尋常行路人 
　窮反遭俗眼白，世上未有如公貧 
但看古來盛名下，終日坎［土稟］纏其身！

062杜甫：寄韓諫議

今我不樂思岳陽，身欲奮飛病在床 
美人娟娟隔秋水，濯足洞庭望八荒 
鴻飛冥冥日月白，靑楓葉赤天雨霜 
玉京群帝集北斗，或騎麒麟　鳳凰 
芙蓉旌旗煙霧落，影動倒景搖瀟湘 
星宮之君醉瓊漿，羽人稀少不在旁 
似聞昨者赤松子，恐是漢代韓張良 
昔隨劉氏定長安，　幄未改神慘傷 
國家成敗吾豈敢，色難腥腐餐楓香 
周南留滯古所惜，南極老人應壽昌 
美人胡爲隔秋水，焉得置之貢玉堂？

063杜甫：古柏行

孔明廟前有老柏，柯如靑銅根如石 
雙皮溜雨四十圍，黛色參天二千尺 
君臣已與時際會，樹木猶爲人愛惜 
云來氣接巫峽長，月出寒通雪山白 
憶昨路繞錦亭東，先主武侯同［門必］宮 
崔嵬枝干郊原古，窈窕丹靑戶　空 
落落盤踞雖得地，冥冥孤高多烈風 
扶持自是神明力，正直元因造化功 
大廈如傾要梁棟，萬牛回首丘山重 
不露文章世已驚，未辭剪伐誰能送？
苦心豈免容　蟻？香葉終經宿鸞鳳 
志士幽人莫怨嗟，古來材大難爲用！

064杜甫：觀公孫大娘弟子舞劍器行幷序

大歷二年十月十九日　府別駕元持宅見臨□李十二娘舞劍器，壯其蔚［足支］ 問
其所師，曰：余公孫大娘弟子也 開元三載，余尙童稚，記于　城觀公孫氏舞劍器
渾脫 瀏　頓挫，獨出冠時 自高頭宜春梨園二伎坊內人，　外供奉，曉是舞者，
聖文神武皇帝初，公孫一人而已 玉貌錦衣，況余白首！今　弟子亦匪盛顔 旣辨
其由來，知波瀾莫二 撫事慷慨，聊爲劍器行 昔者吳人張旭善草書書帖，數嘗於
　縣見公孫大娘舞西河劍器，自此草書長進，豪蕩感激 卽公孫可知矣！

昔有佳人公孫氏，一舞劍器動四方 
觀者如山色沮喪，天地爲之久低　 
　如　射九日落，矯如群帝　龍翔 
來如雷霆收震怒，罷如江海凝淸光 
絳唇珠袖兩寂寞，晩有弟子傳芬芳 
臨□美人在白帝，妙舞此曲神揚揚 
與余問答旣有以，感時撫事增　傷 
先帝侍女八千人，公孫劍器初第一 
五十年間似反掌，風塵［□項］洞昏王室 
梨園子弟散如煙，女樂餘姿映寒日 
金粟堆前木已拱，瞿塘石城草蕭瑟 
玳筵急管曲復終，樂極哀來月東出 
老夫不知其所往，足繭荒山轉愁疾 

065元結：石魚湖上醉歌幷序

漫　以公田米釀酒，因休暇，則載酒于湖上，
時取一醉；歡醉中，據湖岸，引臂向魚取酒，
使舫載之，遍飮坐者 意疑倚巴丘，酌於君山
之上，諸子環洞庭而坐，酒舫泛泛然，觸波濤
而往來者，乃作歌以長之 

石魚湖，似洞庭，夏水欲滿君山靑 
山爲樽，水爲沼，酒徒歷歷坐洲鳥 
長風連日作大浪，不能廢人運酒舫 
我持長瓢坐巴丘，酌飮四座以散愁 

066韓愈：山石

山石　確行徑微，黃昏到寺　　飛 
升堂坐階新雨足，芭蕉葉大梔子肥 
僧言古壁佛　好，以火來照所見稀 
鋪床拂席置羹飯，疏□亦足飽我飢 
夜深靜臥百　絶，淸月出嶺光入扉 
天明獨去無道路，出入高下窮煙　 
山紅澗碧紛爛漫，時見松　皆十圍 
當流赤足　澗石，水聲激激風吹衣 
人生如此自可樂，豈必局束爲人［革　］！
嗟哉吾黨二三子，安得至老不更歸！

067韓愈：八月十五夜贈張功曹

纖云四卷天無河，淸風吹空月舒波 
沙平水息聲影絶，一杯相屬君當歌 
君歌聲酸辭且苦，不能聽終淚如雨 
洞庭連天九　高，蛟龍出沒猩　號 
十生九死到官所，幽居默默如藏逃 
下床畏蛇食畏藥，海氣濕蟄熏腥　 
昨者州前槌大鼓，嗣皇繼聖登　皐 
赦書一日行萬里，罪從大　皆除死 
遷者追回流者還，滌瑕蕩垢淸朝班 
州家申名使家抑，坎軻只得移荊蠻 
判司卑官不堪說，未免　楚塵埃間 
同時輩流多上道，天路幽險難追攀 
君歌且休聽我歌，我歌今與君殊科 
一年明月今宵多，人生由命非由他 
有酒不飮奈明何！

068韓愈：謁衡岳廟遂宿岳寺題門樓

五岳祭秩皆三公，四方環鎭嵩當中 
火維地荒足妖怪，天假神柄專其雄 
噴云泄霧藏半腹，雖有絶頂誰能窮？
我來正逢秋雨節，陰氣晦昧無淸風 
潛心默禱若有應，豈非正直能感通！
須臾靜掃衆峰出，仰見突兀撑靑空 
紫蓋連延接天柱，石　騰擲堆祝融 
森然魄動下馬拜，松柏一逕趨靈宮 
紛牆丹柱動光彩，鬼物圖　塡靑紅 
升階　　　脯酒，欲以菲薄明其衷 
廟內老人識神意，　　偵伺能鞠躬 
手持杯［王交］導我擲，云此最吉餘難同 
竄逐蠻荒幸不死，衣食才足甘長終 
侯王將相望久絶，神縱欲福難爲功！
夜投佛寺上高閣，星月掩映云［日童］［日龍］ 
猿鳴鐘動不知曙，　　寒日生于東 

069韓愈：石鼓歌

張生手持石鼓文，勸我識作石鼓歌 
少陵無人謫仙死，才薄將奈石鼓何！
周綱凌遲四海沸，宣王憤起揮天戈 
大開明堂受朝賀，諸侯劍佩鳴相磨 
搜于岐陽騁雄俊，萬里禽獸皆遮羅 
鐫功勒成告萬世，鑿石作鼓　嵯峨 
從臣才藝咸第一，揀選撰刻留山阿 
雨淋日炙野火燎，鬼物守護煩［□爲］呵 
公從何處得紙本？毫發盡備無差訛 
辭嚴義密讀難曉，字體不類隷與　 
年深豈免有缺　，快劍　斷生蛟　 
鸞翔鳳　衆仙下，珊瑚碧樹交枝柯 
金繩鐵索鎖　壯，古鼎躍水龍騰梭 
陋儒編詩不收入，二雅　迫無委蛇 
孔子西行不到秦，　　星宿遺羲娥 
嗟予好古生苦晩，對此涕淚雙滂　 
憶昔初蒙博士征，其年始改稱元和 
故人從軍在右輔，爲我度量掘臼科 
濯冠沐浴告祭酒，如此至寶存豈多！
氈包席　可立致，十鼓只載數駱駝 
　諸太廟比　鼎，光價豈止百倍過！
聖恩若許留太學，諸生講解得切磋 
觀經鴻都尙塡咽，坐見擧國來奔波 
　苔剔蘚露節角，安置妥帖平不頗 
大廈深　與蓋覆，經歷久遠期無　 
中朝大官老于事，　肯感激徒□（“姸”右上一橫改爲“合”）　 
牧童敲火牛礪角，誰復著手爲摩　？
日銷月　就埋沒，六年西顧空吟　 
羲之俗書　姿媚，數紙尙可博白鵝 
繼周八代爭戰罷，無人收拾理則那 
方今太平日無事，柄任儒朮崇丘軻 
安能以此上論列，愿借辯口如懸河 
石鼓之歌止于此，嗚呼吾意其蹉　！

070柳宗元：漁翁

漁翁夜傍西岩宿，曉汲淸湘燃楚燭 
煙銷日出不見人，［矣欠］乃一聲山水綠 
回看天際下中流，岩上無心云相逐 

071白居易：長恨歌

漢皇重色思傾國，御宇多年求不得 
楊家有女初長成，養在深閨人未識 
天生麗質難自棄，一朝選在君王側 
回眸一笑百媚生，六宮粉黛無顔色 
春寒賜浴華淸池，溫泉水滑洗凝脂 
侍兒扶起嬌無力，始是新承恩澤時 
云　花顔金步搖，芙蓉帳暖度春宵 
春宵苦短日高起，從此君王不早朝 
承歡侍宴無閑暇，春從春游夜專夜 
后宮佳麗三千人，三千寵愛在一身 
金星　成嬌侍夜，玉樓宴罷醉和春 
　妹弟兄皆列士，可憐光彩生門戶 
遂令天下父母心，不重生男重生女 
驪宮高處入靑云，仙樂風飄處處聞 
緩歌慢舞凝絲竹，盡日君王看不足 
漁陽　鼓動地來，驚破霓裳羽衣曲 
九重城闕煙塵生，千乘萬騎西南行 
翠華搖搖行復止，西出都門百餘里 
六軍不發無奈何，宛轉蛾眉馬前死 
花鈿委地無人收，翠翹金雀玉搔頭 
君王掩面救不得，回看血淚相和流 
黃埃散漫風蕭索，云棧　紆登劍閣 
峨嵋山下少人行，旌旗無光日色薄 
蜀江水碧蜀山靑，聖主朝朝暮暮情 
行宮見月傷心色，夜雨聞鈴腸斷聲 
天旋地轉回龍馭，到此躊躇不能去 
馬嵬坡下泥土中，不見玉顔空死處 
君臣相顧盡沾衣，東望都門信馬歸 
歸來池苑皆依舊，太液芙蓉未央柳 
芙蓉如面柳如眉，對此如何不淚垂！
春風桃李花開日，秋雨梧桐葉落時 
西宮南內多秋草，落葉滿階紅不掃 
梨園子弟白發新，椒房阿監靑娥老 
夕殿螢飛思　然，孤燈挑盡未成眠 
遲遲鐘鼓初長夜，耿耿星河欲曙天 
鴛鴦瓦冷霜華重，翡翠衾寒誰與共？
悠悠生死別經年，魂魄不曾來入夢 
臨　道士鴻都客，能以精誠致魂魄 
爲感君王輾轉思，遂敎方士殷勤覓 
排空馭氣奔如電，升天入地求之遍 
上窮碧落下黃泉，兩處茫茫皆不見 
忽聞海上有仙山，山在虛無　　間 
樓閣玲瓏五云起，其中綽約多仙子 
中有一人字太眞，雪膚花貌參差是 
金闕西廂叩玉　，轉敎小玉報雙成 
聞道漢家天子使，九華帳里夢魂驚 
攬衣推枕起徘徊，珠箔銀屛　　開 
云　半偏新睡覺，花冠不整下堂來 
風吹仙袂飄飄擧，猶似霓裳羽衣舞 
玉容寂寞淚　干，梨花一枝春帶雨 
含情凝　謝君王，一別音容兩渺茫 
昭陽殿里恩愛絶，蓬萊宮中日月長 
回頭下望人　處，不見長安見塵霧 
唯將舊物表深情，鈿合金釵寄將去 
釵留一股合一扇，釵擘黃金合分鈿 
但敎心似金鈿堅，天上人間會相見 
臨別殷勤重寄詞，詞中有誓兩心知 
七月七日長生殿，夜半無人私語時 
在天愿作比翼鳥，在地愿爲連理枝 
天長地久有時盡，此恨綿綿無絶期！

072白居易：琵琶行幷序

元和十年，予左遷九江郡司馬 明年秋，送客　浦口，聞船中夜彈琵琶者，聽其音
，錚錚然有京都聲；問其人，本長安倡女，嘗學琵琶於穆曹二善才 年長色衰，委
身爲賈人婦 遂命酒，使快彈數曲，曲罷憫然 自　少小時歡樂事，今漂淪憔悴，
轉徙於江湖間 予出官二年恬然自安，感斯人言，是夕，始覺有遷謫意，因爲長句
歌以贈之，凡六百一十六言，命曰琵琶行 

　言江頭夜送客，楓葉荻花秋瑟瑟 
主人下馬客在船，擧酒欲飮無管弦 
醉不成歡慘將別，別時茫茫江浸月 
忽聞水上琵琶聲，主人忘歸客不發 
尋聲暗問彈者誰，琵琶聲停欲語遲 
移船相近邀相見，添酒回燈重開宴 
千呼萬喚始出來，猶抱琵琶半遮面 
轉軸撥弦三兩聲，未成曲調先有情 
弦弦掩抑聲聲思，似訴平生不得志 
低眉信手續續彈，說盡心中無限事 
輕　慢捻抹復挑，初爲霓裳后六　 
大弦　　如急雨，小弦切切如私語 
　　切切錯雜彈，大珠小珠落玉盤 
間關鶯語花底滑，幽咽泉流水下灘 
水泉冷　弦凝絶，凝絶不通聲漸歇 
別有幽愁暗恨生，此時無聲勝有聲 
銀甁乍破水漿　，鐵騎突出刀槍鳴 
曲終收撥當心　，四弦一聲如裂帛 
東船西舫　無言，唯見江心秋月白 
沈吟放撥揷弦中，整頓衣裳起斂容 
自言本是京城女，家在蝦　陵下住 
十三學得琵琶成，名屬敎坊第一部 
曲罷曾敎善才服，　成每被秋娘　 
五陵年少爭纏頭，一曲紅　不知數 
鈿頭銀　擊節碎，血色羅裙　酒汚 
今年歡笑復明年，秋月春風等閑度 
弟走從軍阿姨死，暮去朝來顔色故 
門前冷落車馬稀，老大嫁作商人婦 
商人重利輕別離，前月浮梁買茶去 
去來江口守空船，繞船月明江水寒 
夜深忽夢少年事，夢啼　淚紅　干 
我聞琵琶已嘆息，又聞此語重　　 
同是天涯淪落人，相逢何必曾相識！
我從去年辭帝京，謫居臥病　陽城 
　陽地僻無音樂，終歲不聞絲竹聲 
住近　江地低濕，黃蘆苦竹繞宅生 
其間旦暮聞何物？杜鵑啼血猿哀鳴 
春江花朝秋月夜，往往取酒還獨傾 
豈無山歌與村笛，嘔啞嘲　難爲聽！
今夜聞君琵琶語，如聽仙樂耳暫明 
莫辭更坐彈一曲，爲君　作琵琶行 
感我此言良久立，　坐促弦弦轉急 
　　不似向前聲，滿座重聞皆掩泣 
座中泣下誰最多，江州司馬靑衫濕！

073李商隱：韓碑

元和天子神武姿，彼何人哉軒與羲 
誓將上雪列聖恥，坐法宮中朝四夷 
淮西有賊五十載，封狼生［　區］［　區］生　 
不據山河據平地，長戈利矛日可麾 
帝得聖相相曰度，賊斫不死神扶持 
腰懸相印作都統，陰風慘澹天王旗 
□（上朔下心］武古通作牙爪，儀曹外郎載筆隨 
行軍司馬智且勇，十四萬衆猶虎　 
入蔡縛賊獻太廟，功無與讓恩不　 
帝曰汝度功第一，汝從事愈宜爲辭 
愈拜稽首蹈且舞，金石刻　臣能爲 
古者世稱大手筆，此事不系于職司 
當仁自古有不讓，言訖屢　天子　 
公退齋戒坐小閣，濡染大筆何淋　！
點竄堯典舜典字，　改淸廟生民詩 
文成破體書在紙，淸晨再拜鋪丹　 
表曰臣愈昧死上，詠神聖功書之碑 
碑高三丈字如斗，負以靈鰲蟠以　 
句奇語重喩者少，讒之天子言其私 
長繩百尺　碑倒，粗沙大石相磨治 
公之斯文若元氣，先時已入人肝脾 
湯盤孔鼎有述作，今無其器存其辭 
嗚呼聖皇及聖相，相與［火亘］赫流淳熙 
公之斯文不示后，曷與三五相攀追 
愿書萬本誦萬過，口角流沫右手　 
傳之七十有二代，以爲封禪玉檢明堂基 

074高適：燕歌行幷序

開元二十六年，客有從御史大夫張公出塞而還者，作燕歌行以示適，感征戍之事，
因而和焉 

漢家煙塵在東北，漢將辭家破殘賊 
男兒本自重橫行，天子非常賜顔色 
［□從］金伐鼓下楡關，旌　　　碣石間 
校尉羽書飛瀚海，單于獵火照狼山 
山川蕭條極邊土，胡騎憑陵雜風雨 
戰士軍前半死生，美人帳下猶歌舞 
大漠窮秋塞草衰，孤城落日斗兵稀 
身當恩遇常輕敵，力盡關山未解圍 
鐵衣遠戍辛勤久，玉筋應啼別離后 
少婦城南欲斷腸，征人　北空回首 
邊庭飄搖那可度，絶域蒼茫更何有！
殺氣三時作陣云，寒聲一夜傳　斗 
相看白刃血紛紛，死節從來豈顧勛？
君不見沙場征戰苦，至今猶憶李將軍！

075李　：古從軍行

白日登山望烽火，黃昏飮馬傍交河 
行人　斗風沙暗，公主琵琶幽怨多 
野云萬里無城郭，雨雪紛紛連大漠 
胡雁哀鳴夜夜飛，胡兒眼淚雙雙落 
聞道玉門猶被遮，應將性命逐輕車 
年年戰骨埋荒外，空見葡萄入漢家 

076王維：洛陽女兒行

洛陽女兒對門居，才可容顔十五餘 
良人玉勒乘　馬，侍女金盤膾鯉魚 
　閣朱樓盡相望，紅桃綠柳垂　向 
羅　送上七香車，寶扇迎歸九華帳 
狂夫富貴在靑春，意氣驕奢劇季倫 
自憐碧玉親敎舞，不惜珊瑚持與人 
春　曙滅九微火，九微片片飛花　 
戱罷曾無理曲時，　成只是薰香坐 
城中相識盡繁華，日夜經過趙李家 
誰憐越女顔如玉，貧賤江頭自浣紗！

077王維：老將行

少年十五二十時，步行奪得胡馬騎 
射殺山中白額虎，肯數　下黃須兒！
一身轉戰三千里，一劍曾當百萬師 
漢兵奮迅如霹靂，虜騎崩騰畏　藜 
衛靑不敗由天幸，李廣無功緣數奇 
自從棄置便衰朽，世事蹉　成白首 
昔時飛箭無全目，今日垂楊生左　 
路旁時賣故侯瓜，門前學種先生柳 
蒼茫古木連窮巷，寥落寒山對虛　 
誓令疏勒出飛泉，不似□川空使酒 
賀蘭山下陣如云，羽檄交馳日夕聞 
節使三河募年少，詔書五道出將軍 
試拂鐵衣如雪色，聊持寶劍動星文 
愿得燕弓射大將，恥令越甲鳴吾君 
莫嫌舊日云中守，猶堪一戰取功勛！

078王維：桃源行

漁舟逐水愛山春，兩岸桃花夾古津 
坐看紅樹不知遠，行盡靑溪不見人 
山口潛行始　［□奧］，山開曠望旋平陸 
遙看一處　云樹，近入千家散花竹 
樵客初傳漢姓名，居人未改秦衣服 
居人共住武陵源，還從物外起田園 
月明松下房　靜，日出云中　犬喧 
驚聞俗客爭來集，競引還家問都邑 
平明閭巷掃花開，薄暮漁樵乘水入 
初因避地去人間，及至成仙遂不還 
峽里誰知有人事？世中遙望空云山 
不疑靈境難聞見，塵心未盡思鄕縣 
出洞無論隔山水，辭家終擬長游衍 
自謂經過舊不迷，安知峰壑今來變？
當時只記入山深，靑溪　曲到云林 
春來遍是桃花水，不辨仙源何處尋 

079李白：蜀道難

噫　戱，危乎高哉！
蜀道之難難于上靑天！
蠶叢及魚鳧，開國何茫然！
爾來四萬八千歲，始與秦塞通人煙 
西當太白有鳥道，可以橫絶峨眉　 
地崩山　壯士死，然后天梯石棧方鉤連 
上有六龍回日之高標，下有沖波逆折之回川 
黃鶴之飛尙不得，猿　欲度愁攀援 
靑泥何盤盤，百步九折　岩巒 
　參歷井仰脅息，以手撫膺坐長嘆 
問君西游何時還？畏途□（繁體“讒”換山旁）岩不可攀！
但見悲鳥號古木，雄飛雌從繞林間 
又聞子規啼，夜月愁空山 
蜀道之難難于上靑天！使人聽此凋朱顔 
連峰去天不盈尺，枯松倒　倚絶壁 
飛湍瀑流爭喧［兀豕］，　崖轉石萬壑雷 
其險也如此！
嗟爾遠道之人，胡爲乎來哉？
劍閣　嶸而崔嵬 
一夫當關，萬夫莫開 
所守或匪親，化爲狼與豺 
朝避猛虎，夕避長蛇 
磨牙　血，殺人如麻 
錦城雖云樂，不如早還家 
蜀道之難難于上靑天！側身西望常咨嗟！

080李白：長相思二首之一

長相思，在長安 
絡緯秋啼金井　，微霜　　　色寒 
孤燈不明思欲絶，卷　望月空長嘆 
美人如花隔云端 
上有靑冥之長天，下有　水之波瀾 
天長路遠魂飛苦，夢魂不到關山難 
長相思，　心肝！

081李白：長相思二首之二

日色已盡花含煙，月明欲素愁不眠 
趙瑟初停鳳凰柱，蜀琴欲奏鴛鴦弦 
此曲有意無人傳，愿隨春風寄燕然 
憶君　　隔靑天 
昔日橫波目，今成流淚泉 
不信妾腸斷，歸來看取明鏡前 

082李白：行路難三首之一

金樽淸酒斗十千，玉盤珍羞値萬錢 
停杯投箸不能食，拔劍四顧心茫然 
欲渡黃河　塞川，將登太行雪滿山 
閑來垂釣碧溪上，忽復乘舟夢日邊 
行路難，行路難！多　路，今安在？
長風破浪會有時，直　云帆濟滄海 

083李白：行路難三首之二

大道如靑天，我獨不得出 
羞逐長安社中兒，赤　白狗賭梨栗 
彈劍作歌奏苦聲，曳　王門不稱情 
淮陰市井笑韓信，漢朝公卿忌賈生 
君不見，昔時燕家重郭　，擁彗折節無嫌猜
劇辛樂毅感恩分，輸肝剖膽效英才 
昭王白骨　蔓草，誰人更掃黃金台？
行路難，歸去來！

084李白：行路難三首之三

有耳莫洗□川水，有口莫食首陽蕨 
含光混世貴無名，何用孤高比云月？
吾觀自古賢達人，功成不退皆殞身 
子胥旣棄吳江上，屈原終投湘水濱 
陸機雄才豈自保？李斯稅駕苦不早 
華亭鶴　　可聞，上蔡蒼鷹何足道！
君不見，吳中張翰稱達生，秋風忽憶江東行 
且樂生前一杯酒，何須身后千載名！

085李白：將進酒

君不見，黃河之水天上來，奔流到海不復回 
君不見，高堂明鏡悲白發，朝如靑絲暮成雪 
人生得意須盡歡，莫使金樽空對月！
天生我材必有用，千金散盡還復來 
烹羊宰牛且爲樂，會須一飮三百杯！
岑夫子，丹丘生，將進酒，君莫停！
與君歌一曲，請君爲我側耳聽！
鐘鼓饌玉不足貴，但愿長醉不愿醒！
古來聖賢皆寂寞，惟有飮者留其名！
陳王昔時宴平樂，斗酒十千恣歡謔 
主人何爲言少錢？徑須沽取對君酌 
五花馬，千金　，呼兒將出換美酒，與爾同消萬古愁！

086杜甫：兵車行

車　　，馬蕭蕭，行人弓箭各在腰 
耶娘妻子走相送，塵埃不見咸陽橋 
牽衣頓足　道哭，哭聲直上干云　！
道旁過者問行人，行人但云點行頻 
或從十五北防河，便至四十西營田 
去時里正與　頭，歸來頭白還戍邊！
邊亭流血成海水，武皇開邊意未已 
君不聞，漢家山東二百州，千村萬落生荊杞！
縱有健婦把鋤　，禾生　畝無東西 
況復秦兵耐苦戰，被驅不異犬與　 
長者雖有問，役夫敢申恨？
且如今年冬，未休關西卒 
縣官急索租，租稅從何出？
信知生男惡，反是生女好 
生女猶得嫁比　，生男埋沒隨百草！
君不見，靑海頭，古來白骨無人收 
新鬼煩　舊鬼哭，天陰雨濕聲　　！

087杜甫：麗人行

三月三日天氣新，長安水邊多麗人 
態濃意遠淑且眞，肌理細　骨肉勻 
繡羅衣裳照暮春，蹙金孔雀銀麒麟 
頭上何所有？翠微　葉垂　唇 
背后何所見？珠壓腰［□及］穩稱身 
就中云幕椒房親，賜名大國　與秦 
紫駝之峰出翠釜，水精之盤行素鱗 
犀箸　　久未下，鸞刀縷切空紛綸 
黃門飛［革空］不動塵，御廚絡繹送八珍 
簫鼓哀吟感鬼神，賓從雜沓實要津 
后來鞍馬何逡巡，當軒下馬入錦茵 
楊花雪落覆白　，靑鳥飛去銜紅巾 
炙手可熱勢絶倫，愼莫近前丞相嗔！

088杜甫：哀江頭

少陵野老呑生哭，春日潛行曲江曲 
江頭宮殿鎖千門，細柳新蒲爲誰綠？
憶昔霓旌下南苑，苑中景物生顔色 
昭陽殿里第一人，同輦隨君侍君側 
輦前才人帶弓箭，白馬嚼　黃金勒 
　身向天仰射云，一箭正墜雙飛翼 
明眸皓齒今何在？血汚游魂歸不得！
淸渭東流劍閣深，去住彼此無消息 
人生有情淚沾臆，江水江花豈終極？
黃昏胡騎塵滿城，欲往城南望城北 

089杜甫：哀王孫

長安城頭頭白烏，夜飛延秋門上呼 
又向人家啄大屋，屋底達官走避胡 
金鞭斷折九馬死，骨肉不待同馳驅 
腰下寶［“決”換王旁］靑珊瑚，可憐王孫泣路隅！
問之不肯道姓名，但道困苦乞爲奴 
已經百日竄荊棘，身上無有完肌膚 
高帝子孫盡隆准，龍種自與常人殊 
豺狼在邑龍在野，王孫善保千金軀 
不敢長語臨交衢，且爲王孫立斯須 
昨夜東風吹血腥，東來　駝滿舊都 
朔方健兒好身手，昔何勇銳今何愚！
竊聞天子已傳位，聖德北服南單于 
花門□（“　”下女換刀）面請雪恥，愼勿出口他人狙！
哀哉王孫愼勿疏，五陵佳氣無時無 

090唐玄宗：經鄒魯祭孔子而嘆之

夫子何爲者，棲棲一代中 
地猶　氏邑，宅卽魯王宮 
嘆鳳嗟身否？傷麟怨道窮 
今看兩楹奠，當與夢時同 

091張九齡：望月懷遠

海上生明月，天涯共此時 
情人怨遙夜，竟夕起相思！
滅燭憐光滿，披衣覺露滋 
不堪盈手贈，還寢夢佳期 

092王勃：送杜少府之任蜀州

城闕輔三秦，風煙望五津 
與君離別意，同是宦游人 
海內存知己，天涯若比　 
無爲在　路，兒女共沾巾 

093駱賓王：在獄詠蟬幷序

余禁所禁垣西，是法廳事也 有古槐數株焉，雖生意可知，同殷仲文之古樹，而聽
訟斯在，卽周召伯之甘棠 每至夕照低陰，秋蟬疏引，發聲幽息，有切嘗聞；豈人
心異於　時，將　響悲於前聽？嗟乎！聲以動容，德以象賢，故潔其身也，稟君子
達人之高行；　其皮也，有仙都羽化之靈姿 候時而來，順陰陽之數；應節爲變，
審藏用之機 有目斯開，不以道昏而昧其視；有翼自薄，不以俗厚而易其眞 吟喬
樹之微風，韻資天縱；飮高秋之墜露，淸畏人知 　失路艱虞，遭時徽［□墨］，
不哀傷而自怨，未搖落而先衰 聞　　之流聲，悟平反之已奏；見螳螂之抱影，怯
危機之未安 感而綴詩，貽諸知己 庶情沿物應，哀弱羽之飄零；道寄人知，憫餘
聲之寂寞 非謂文墨，取代幽憂云爾 

西路蟬聲唱，南冠客思侵 
那堪玄　影，來對白頭吟！
露重飛難進，風多響易　 
無人信高潔，誰爲表予心？

094杜審言：和晉陵路丞早春游望

獨有宦游人，偏驚物候新 
云霞出海曙，梅柳渡江春 
淑氣催黃鳥，晴光轉綠　 
忽聞歌古調，歸思欲沾巾 

095沈全期：雜詩

聞道黃龍戍，頻年不解兵 
可憐閨里月，長在漢家營 
少婦今春意，良人昨夜情 
誰能將旗鼓，一爲取龍城？

096宋之問：題大庾嶺北驛

陽月南飛雁，傳聞至此回 
我行殊未已，何日復歸來？
江靜潮初落，林昏　不開 
明朝望鄕處，應見　頭梅 

097王灣：次北固山下

客路靑山外，行舟綠水前 
潮平兩岸闊，風正一帆懸 
海日生殘夜，江春入舊年 
鄕書何處達？歸雁洛陽邊 

098常建：題破山寺后禪院

淸晨入古寺，初日照高林 
曲徑通幽處，禪房花木深 
山光悅鳥性，潭影空人心 
萬　此俱寂，惟餘鐘磬音 

099岑參：寄左省杜拾遺

聯步趨丹陛，分曹限紫微 
曉隨天仗入，暮惹御香歸 
白發悲花落，靑云羨鳥飛 
聖朝無闕事，自覺諫書稀 

100李白：贈孟浩然

吾愛孟夫子，風流天下聞 
紅顔棄軒冕，白首臥松云 
醉月頻中聖，迷花不事君 
高山安可仰，徒此　淸芬 

101李白：渡荊門送別

渡遠荊門外，來從楚國游 
山隨平野盡，江入大荒流 
月下飛天鏡，云生結海樓 
仍憐故鄕水，萬里送行舟 

102李白：送友人

靑山橫北郭，白水繞東城 
此地一爲別，孤蓬萬里征 
浮云游子意，落日故人情 
揮手自　去，蕭蕭班馬鳴 

103李白：聽蜀僧浚彈琴

蜀僧抱綠綺，西下峨眉峰 
爲我一揮手，如聽萬壑松 
客心洗流水，餘響入霜鐘 
不覺碧山暮，秋云暗　重 

104李白：夜泊牛渚懷古

牛渚西江夜，靑天無片云 
登舟望秋月，空憶謝將軍 
余亦能高詠，斯人不可聞 
明朝　帆席，楓葉落紛紛 

105杜甫：月夜

今夜［鹿□］州月，閨中只獨看 
遙憐小兒女，未解憶長安 
香霧云　濕，淸輝玉臂寒 
何時倚虛幌，雙照淚痕干？

106杜甫：春望

國破山河在，城春草木深 
感時花　淚，恨別鳥驚心 
烽火連三月，家書抵萬金 
白頭搔更短，渾欲不勝簪 

107杜甫：春宿左省

花隱掖垣暮，　　棲鳥過 
星臨萬戶動，月傍九　多 
不寢聽金　，因風想玉珂 
明朝有封事，數問夜如何？

108杜甫：至德二載甫自京金光門出，問道歸鳳翔 乾元初從左拾遺移華州　 與親
故別，因出此門 有悲往事 

此道昔歸順，西郊胡正繁 
至今殘破膽，應有未招魂 
近得歸京邑，移官豈至尊？
無才日衰老，駐馬望千門 

109杜甫：月夜憶舍弟

戍鼓斷人行，秋邊一雁聲 
露從今夜白，月是故鄕明 
有弟皆分散，無家問死生 
寄書長不達，況乃未休兵 

110杜甫：天末懷李白

　風起天末，君子意如何？
鴻雁　時到，江湖秋水多 
文章憎命達，　魅喜人過 
應共　魂語，投詩贈汨羅 

111杜甫：奉濟驛重送嚴公四韻

遠送從此別，靑山空復情 
　時杯重把，昨夜月同行 
列郡謳歌惜，三朝出入榮 
將村獨歸處，寂寞養殘生 

112杜甫：別房太尉墓

他鄕復行役，駐馬別孤墳 
近淚無干土，低空有斷云 
對棋陪謝傅，把劍覓徐君 
唯見林花落，鶯啼送客聞 

113杜甫：旅夜書懷

細草微風岸，危檣獨夜舟 
星垂平野闊，月涌大江流 
名豈文章著？官應老病休 
飄飄何所似，天地一沙鷗 

114杜甫：登岳陽樓

昔聞洞庭水，今上岳陽樓 
吳楚東南坼，乾坤日夜浮 
親朋無一字，老病有孤舟 
戎馬關山北，憑軒涕泗流 

115王維：輞川閑居贈裴秀才迪

寒山轉蒼翠，秋水日潺［□爰］ 
倚杖柴門外，臨風聽暮蟬 
渡頭餘落日，墟里上孤煙 
復値接輿醉，狂歌五柳前 

116王維：山居秋暝

空山新雨后，天氣晩來秋 
明月松間照，淸泉石上流 
竹喧歸浣女，蓮動下漁舟 
隨意春芳歇，王孫自可留 

117王維：歸嵩山作

淸川帶長薄，車馬去閑閑 
流水如有意，暮禽相與還 
荒城臨古渡，落日滿秋山 
　遞嵩高下，歸來且閉關 

118王維：終南山

太乙近天都，連山接海隅 
白云回望合，靑靄入看無 
分野中峰變，陰晴衆壑殊 
欲投人處宿，隔水問樵夫 

119王維：酬張少府

晩年惟好靜，萬事不關心 
自顧無長策，空知返舊林 
松風吹解帶，山月照彈琴 
君問窮通理，漁歌入浦深 

120王維：過香積寺

不知香積寺，數里入云峰 
古木無人徑，深山何處鐘？
泉聲咽危石，日色冷靑松 
薄暮空潭曲，安禪制毒龍 

121王維：送梓州李使君

萬壑樹參天，千山響杜鵑 
山中一夜雨，樹　百重泉 
漢女輸［木童］布，巴人訟芋田 
文翁　敎授，不敢倚先賢 

122王維：漢江臨眺

楚塞三湘接，荊門九派通 
江流天地外，山色有無中 
郡邑浮前浦，波瀾動遠空 
襄陽好風日，留醉與山翁 

123王維：終南別業

中歲頗好道，晩家南山　 
興來美獨往，勝事空自知 
行到水窮處，坐看云起時 
偶然値林　，談笑無還期 

124孟浩然：望洞庭湖贈張丞相

八月湖水平，涵虛混太淸 
氣蒸云夢澤，波　岳陽城 
欲濟無舟楫，端居恥聖明 
坐觀垂釣者，空有羨魚情 

125孟浩然：與諸子登峴山

人事有代謝，往來成古今 
江山留勝跡，我輩復登臨 
水落魚梁淺，天寒夢澤深 
羊公碑字在，讀罷淚沾襟 

126孟浩然：淸明日宴梅道士房

林臥愁春盡，開軒覽物華 
忽逢靑鳥使，邀入赤松家 
丹　初開火，仙桃正發花 
童顔若可駐，何惜醉流霞！

127孟浩然：歲暮歸南山

北闕休上書，南山歸　廬 
不才明主棄，多病故人疏 
白發催年老，靑陽逼歲除 
永懷愁不寐，松月夜　墟 

128孟浩然：過故人庄

故人具　黍，邀我至田家 
綠樹村邊合，靑山郭外斜 
開軒面場圃，把酒話桑麻 
待到重陽日，還來就菊花 

129孟浩然：秦中感秋寄遠上人

一丘嘗欲臥，三徑苦無資 
北土非吾愿，東林懷我師 
黃金燃桂盡，壯志逐年衰 
日夕　風至，聞蟬但益悲 

130孟浩然：宿桐廬江寄廣陵舊游

山暝聽猿愁，滄江急夜流 
風鳴兩岸葉，月照一孤舟 
建德非吾土，維揚憶舊游 
還將兩行淚，遙寄海西頭 

131孟浩然：留別王侍御維

寂寂竟何待，朝朝空自歸 
欲尋芳草去，惜與故人違 
當路誰相假，知音世所稀 
只應守寂寞，還掩故園扉 

132孟浩然：早寒江上有懷

木落雁南渡，北風江上寒 
我家襄水曲，遙隔楚云端 
鄕淚客中盡，孤帆天際看 
迷津欲有問，平海夕漫漫 

133劉長卿：秋日登吳公台上寺遠眺

古台搖落后，秋日望鄕心 
野寺人來少，云峰水隔深 
夕陽依舊壘，寒磬滿空林 
　　南朝事，長江獨至今 

134劉常卿：送李中丞歸漢陽別業

流落征南將，曾驅十萬師 
罷歸無舊業，老去戀明時 
獨立三邊靜，輕生一劍知 
茫茫江漢上，日暮復何之 

135劉長卿：餞別王十一南游

望君煙水闊，揮手淚沾巾 
飛鳥沒何處，靑山空向人 
長江一帆遠，落日五湖春 
誰見汀洲上，相思愁白　？

136劉長卿：尋南溪常山道人隱居

一路經行處，　苔見履痕 
白云依靜渚，春草閉閑門 
過雨看松色，隨山到水源 
溪花與禪意，相對亦忘言 

137劉長卿：新年作

鄕心新歲切，天畔獨　然 
老至居人下，春歸在客先 
嶺猿同旦暮，江柳共風煙 
已似長沙傅，從今又　年？

138錢起：送僧歸日本

上國隨緣住，來途若夢行 
浮天滄海遠，去世法舟輕 
水月通禪寂，魚龍聽梵聲 
惟憐一燈影，萬里眼中明 

139錢起：谷口書齋寄楊補闕

泉壑帶茅茨，云霞生　　 
竹憐新雨后，山愛夕陽時 
閑鷺棲常早，秋花落更遲 
家童掃蘿徑，昨與故人期 

140韋應物：淮上喜會梁川故人

江漢曾爲客，相逢每醉還 
浮云一別后，流水十年間 
歡笑情如舊，蕭疏　已斑 
何因北歸去，淮上對秋山 

141韋應物：賦得暮雨送李胄

楚江微雨里，建業暮鐘時 
漠漠帆來重，冥冥鳥去遲 
海門深不見，浦樹遠含滋 
相送情無限，沾襟比散絲 

142韓□（“雄”右半換“羽”）：酬程延秋夜卽事見贈

長　迎風早，空城澹月華 
星河秋一雁，砧杵夜千家 
節候看應晩，心期臥亦　 
向來吟秀句，不覺已鳴鴉 

143劉脊虛：闕題

道由白云盡，春與靑溪長 
時有落花至，遠隋流水香 
閑門向山路，深柳讀書堂 
幽映每白日，淸輝照衣裳 

144戴叔倫：江鄕故人偶集客舍

天秋月又滿，城闕夜千重 
還作江南會，　疑夢里逢 
風枝驚暗鵲，露草覆寒　 
羈旅長堪醉，相留畏曉鐘 

145盧綸：李端公

故關衰草遍，離別正堪悲！
路出寒云外，人歸暮雪時 
少孤爲客早，多難識君遲 
掩淚空相向，風塵何處期？

146李益：喜見外弟又言別

十年離亂后，長大一相逢 
問姓驚初見，稱名憶舊容 
別來滄海事，語罷暮天鐘 
明日巴陵道，秋山又　重 

147司空曙：云陽館與韓紳宿別

故人江海別，　度隔山川 
乍見　疑夢，相悲各問年 
孤燈寒照雨，深竹暗浮煙 
更有明朝恨，離杯惜共傳 

148司空曙：喜外弟盧綸見宿

靜夜四無　，荒居舊業貧 
雨中黃葉樹，燈下白頭人 
以我獨　久，愧君相訪頻 
平生自有分，況是蔡家親！

149司空曙：賊平后送人北歸

世亂同南去，時淸獨北還 
他鄕生白發，舊國見靑山 
曉月過殘壘，繁星宿故關 
寒禽與衰草，處處伴愁顔 

150劉禹錫：蜀先主廟

天地英雄氣，千秋尙凜然！
勢分三足鼎，業復五銖錢 
得相能開國，生兒不象賢 
　　蜀故妓，來舞魏宮前 

151張籍：沒蕃故人

前年伐月支，城下沒全師 
蕃漢斷消息，死生長別離 
無人收廢帳，歸馬識殘旗 
欲祭疑君在，天涯哭此時 

152白居易：賦得古原草送別

離離原上草，一歲一枯榮 
野火燒不盡，春風吹又生 
遠芳侵古道，晴翠接荒城 
又送王孫去，　　滿別情 

153杜牧：旅宿

旅館無良伴，凝情自　然 
寒燈思舊事，斷雁警愁眠 
遠夢歸侵曉，家書到隔年 
滄江好煙月，門系釣魚船 

154許渾：秋日赴闕題潼關驛樓

紅葉晩蕭蕭，長亭酒一瓢 
殘云歸太華，疏雨過中條 
樹色隨山逈，河聲入海遙 
帝鄕明日到，猶自夢漁樵 

155許渾：早秋

遙夜泛淸瑟，西風生翠蘿 
殘螢棲玉露，早雁拂銀河 
高樹曉還密，遠山晴更多 
淮南一葉下，自覺老煙波 

156李商隱：蟬

本以高難飽，徒勞恨費聲 
五更疏欲斷，一樹碧無情 
薄宦梗猶泛，故園蕪已平 
煩君最相警，我亦擧家淸 

157李商隱：風雨

　　寶劍篇，羈泊欲窮年 
黃葉仍風雨，靑樓自管弦 
新知遭薄俗，舊好隔良緣 
心斷新　酒，銷愁斗　千 

158李商隱：落花

高閣客竟去，小園花亂飛 
參差連曲陌，　遞送斜暉 
腸斷未忍掃，眼穿仍欲歸 
芳心向春盡，所得是沾衣 

159李商隱：　思

客去波平檻，蟬休露滿枝 
永懷當此節，倚立自移時 
北斗兼春遠，南陵寓使遲 
天涯占夢數，疑誤有新知 

160李商隱：北靑蘿

殘陽西入　，茅屋訪孤僧 
落葉人何在？寒云路　層？
獨敲初夜磬，閑倚一枝藤 
世界微塵里，吾寧愛與憎 

161溫庭筠：送人東游

荒戍落黃葉，浩然離故關 
高風漢陽渡，初日　門山 
江上　人在？天涯孤棹還 
何當重相見，樽酒慰離顔？

162馬戴：　上秋居

　原風雨定，晩見雁行頻 
落葉他鄕樹，寒燈獨夜人 
空園白露滴，孤壁野僧　 
寄臥郊扉久，何年致此身？

163馬戴：楚江懷古

露氣寒光集，微陽下楚丘 
猿啼洞庭樹，人在木蘭舟 
廣澤生明月，蒼山夾亂流 
云中君不見，竟夕自悲秋 

164張喬：書邊事

調角斷淸秋，征人倚戍樓 
春風對靑塚，白日落梁州 
大漠無兵阻，窮邊有客游 
蕃情似此水，長愿向南流 

165崔　：巴山道中除夜有懷

　遞三巴路，羈危萬里身 
亂山殘雪夜，孤獨異鄕春 
漸與骨肉遠，轉於　　親 
那堪正飄泊，明日歲華新 

166崔　：孤雁

　行歸塞盡，片影獨何之？
暮雨相呼失，寒塘欲下遲 
渚云低暗渡，關月冷相隨 
未必逢［矢曾］　，孤飛自可疑 

167杜荀鶴：春宮怨

早被嬋娟誤，欲　臨鏡　 
承恩不在貌，敎妾若爲容 
風暖鳥聲碎，日高花影重 
年年越溪女，相憶采芙蓉 

168韋庄：章台夜思

淸瑟怨遙夜，繞弦風雨哀 
孤燈聞楚角，殘月下章台 
芳草已云暮，故人殊未來 
鄕書不可寄，秋雁又南回 

169僧皎然：尋陸鴻漸不遇

移家雖帶郭，野徑入桑麻 
近種籬邊菊，秋來未著花 
　門無犬吠，欲去問西家 
報到山中去，歸來每日斜 

170崔顥：黃鶴樓

昔人已乘黃鶴去，此地空餘黃鶴樓 
黃鶴一去不復返，白云千載空悠悠 
晴川歷歷漢陽樹，芳草　　鸚鵡洲 
日暮鄕關何處是，煙波江上使人愁 

171崔顥：行經華陰

　□（“繞”換山旁）太華俯咸京，天外三峰削不成 
武帝祠前云欲散，仙人掌上雨初晴 
河山北枕秦關險，驛樹西連漢［田寺］平 
借問路傍名利客，無如此處學長生 

172祖詠：望　門

燕台一去客心驚，簫鼓喧喧漢將營 
萬里寒光生積雪，三邊曙色動危旌 
沙場烽火侵胡月，海畔云山擁　城 
少小雖非投筆吏，論功還欲請長纓 

173李　：送魏萬之京

朝聞游子唱驪歌，昨夜微霜初度河 
鴻雁不堪愁里聽，云山況是客中過 
關城樹色催寒近，御苑砧聲向晩多 
莫見長安行樂處，空令歲月易蹉　 

174崔曙：九日登望仙台呈劉明府

漢文皇帝有高台，此日登臨曙色開 
三晉云山皆北向，二陵風雨自東來 
關門令尹誰能識？河上仙翁去不回 
且欲竟尋彭澤宰，陶然共醉菊花杯 

176高適：送李少府貶峽中王少府貶長沙

嗟君此別意何如？駐馬銜杯問謫居 
巫峽啼猿數行淚，衡陽歸雁　封書 
靑楓江上秋帆遠，白帝城邊古木疏 
聖代卽今多雨露，暫時分手莫躊躇 

177岑參：奉和中書舍人賈至早朝大明宮

　鳴紫陌曙光寒，鶯　皇州春色　 
金闕曉鐘開萬戶，玉階仙仗擁千官 
花迎劍佩星初落，柳拂旌旗露未干 
獨有鳳凰池上客，陽春一曲和皆難 

178王維：和賈舍人早朝大明宮之作

絳　　人送曉籌，尙衣方進翠云　 
九天　闔開宮殿，萬國衣冠拜冕旒 
日色才臨仙掌動，香煙欲傍袞龍浮 
朝罷須裁五色詔，佩聲歸向鳳池頭 

179王維：奉和聖制從蓬萊向興慶閣道中留春雨中春望之作應制

渭水自　秦塞曲，黃山舊繞漢宮斜 
　輿逈出千門柳，閣道回看上苑花 
云里帝城雙鳳闕，雨中春樹萬人家 
爲乘陽氣行時令，不是宸游玩物華 

180王維：積雨輞川庄作

積雨空林煙火遲，蒸藜炊黍餉東□（“淄”去三點水加草頭） 
漠漠水田飛白鷺，陰陰夏木　黃　 
山中習靜觀朝槿，松下淸齋折露葵 
野老與人爭席罷，海鷗何事更相疑 

181王維：酬郭給事

洞門高閣靄餘輝，桃李陰陰柳絮飛 
禁里疏鐘官舍晩，省中啼鳥吏人稀 
晨搖玉佩趨金殿，夕奉天書拜　　 
强欲從君無那老，將因臥病解朝衣 

182杜甫：蜀相

丞相祠堂何處尋？錦官城外柏森森 
映階碧草自春色，隔葉黃　空好音 
三顧頻煩天下計，兩朝開濟老臣心 
出師未捷身先死，長使英雄淚滿襟！

183杜甫：客至

舍南舍北皆春水，但見群鷗日日來 
花徑不曾緣客掃，蓬門今始爲君開 
盤　市遠無兼味，樽酒家貧只舊　 
肯與　翁相對飮，隔籬呼取盡餘杯！

184杜甫：野望

西山白雪三城戍，南浦淸江萬里橋 
海內風塵諸弟隔，天涯涕淚一身遙 
唯將遲暮供多病，未有涓埃答聖朝 
跨馬出郊時極目，不堪人事日蕭條！

185杜甫：聞官軍收河南河北

劍外忽傳收　北，初聞涕淚滿衣裳 
　看妻子愁何在，漫卷詩書喜欲狂 
白日放歌須縱酒，靑春作伴好還鄕！
卽從巴峽穿巫峽，便下襄陽向洛陽 

186杜甫：登高

風急天高猿嘯哀，渚淸沙白鳥飛回 
無邊落木蕭蕭下，不盡長江滾滾來 
萬里悲秋常作客，百年多病獨登台 
艱難苦恨繁霜　，　倒新停濁酒杯 

187杜甫：登樓

花近高樓傷客心，萬方多難此登臨 
錦江春色來天地，玉壘浮云變古今 
北極朝庭終不改，西山寇盜莫相侵！
可憐后主還祠廟，日暮聊爲梁父吟 

188杜甫：宿府

淸秋幕府井梧寒，獨宿江城蠟炬殘 
永夜角聲悲自語，中天月色好誰看？
風塵荏苒音書絶，關塞蕭條行陸難 
已忍伶　十年事，强移棲息一枝安 

189杜甫：閣夜

歲暮陰陽催短景，天涯霜雪霽寒　 
五更鼓角聲悲壯，三峽星河影動搖 
野哭千家聞戰伐，夷歌數處起漁樵 
臥龍躍馬終黃土，人事音書漫寂寥 

190杜甫：詠懷古跡五首之一

支離東北風塵際，漂泊西南天地間 
三峽樓台淹日月，五溪衣服共云山 
　胡事主終無賴，詞客哀時且未還 
庾信平生最蕭瑟，暮年詩賦動江關 

191杜甫：詠懷古跡五首之二

搖落深知宋玉悲，風流儒雅亦吾師 
　望千秋一　淚，蕭條異代不同時 
江山故宅空文藻，云雨荒台豈夢思！
最是楚宮俱泯滅，舟人指點到今疑 

192杜甫：詠懷古跡五首之三

群山萬壑赴荊門，生長明妃尙有村 
一去紫台連朔漠，獨留靑塚向黃昏 
　圖省識春風面，環佩空歸月下魂 
千載琵琶作胡語，分明怨恨曲中論 

193杜甫：詠懷古跡五首之四

蜀主征吳幸三峽，崩年亦在永安宮 
翠華想像空山里，玉殿虛無野寺中 
古廟杉松巢水鶴，歲時伏臘走村翁 
武侯祠屋常　近，一體君臣祭祀同 

194杜甫：詠懷古跡五首之五

諸葛大名垂宇宙，宗臣遺像肅淸高 
三分割據紆籌策，萬古云　一羽毛 
伯仲之間見伊呂，指揮若定失蕭曹 
運移漢祚終難復，志決身殲軍務勞 

195劉長卿：江州重別薛六柳八二員外

生涯豈料承優詔？世事空知學醉歌 
江上月明胡雁過，淮南木落楚山多 
寄身且喜滄洲近，顧影無如白發何！
今日龍鐘人共老，愧君猶遣愼風波 

196劉長卿：長沙過賈誼宅

三年謫宦此棲遲，萬古惟留楚客悲 
秋草獨尋人去后，寒林空見日斜時 
漢文有道恩猶薄，湘水無情吊豈知？
寂寂江山搖落處，憐君何事到天涯！

197劉長卿：自夏口至鸚洲夕望岳陽寄源中丞

汀洲無浪復無煙，楚客相思益渺然 
漢口夕陽斜渡鳥，洞庭秋水遠連天 
孤城背嶺寒吹角，獨戍臨江夜泊船 
賈誼上書憂漢室，長沙謫去古今憐 

198錢起：贈闕下裴舍人

二月黃　飛上林，春城紫禁曉陰陰 
長樂鐘聲花外盡，龍池柳色雨中深 
陽和不散窮途恨，　漢長懷捧日心 
獻賦十年猶未遇，羞將白發對華簪 

199韋應物：寄李　元錫

去年花里逢君別，今日花開又一年 
世事茫茫難自料，春愁　　獨成眠 
身多疾病思田里，邑有流亡愧俸錢 
聞道欲來相問訊，西樓望月　回圓？

200韓□：同題仙游觀

仙台初見五城樓，風物　　宿雨收 
山色遙連秦樹晩，砧聲近報漢宮秋 
疏松影落空壇靜，細草香閑小洞幽 
何用別尋方外去，人間亦自有丹丘！

201皇甫　：春思

鶯啼燕語報新年，馬邑龍堆路　千 
家住層城　漢苑，心隨明月到胡天 
機中錦字論長恨，樓上花枝笑獨眠 
爲問天戎竇車騎，何時返　勒燕然？

202盧綸：晩次鄂州

云開遠見漢陽城，猶是孤帆一日程 
　客晝眠知浪靜，舟人夜語覺潮生 
三湘愁　逢秋色，萬里歸心對月明 
舊業已隨征戰盡，更堪江上鼓　聲 

203柳宗元：登柳州城樓寄　汀封連四州刺史

城上高樓接大荒，海天愁思正茫茫 
驚風亂［風占）芙蓉水，密雨斜侵　　牆 
嶺樹重遮千里目，江流曲似九回腸 
共來百越文身地，猶自音書滯一鄕 

204劉禹錫：西塞山懷古

王浚樓船下益州，金陵王氣　然收 
千尋鐵鎖沈江底，一片降幡出石頭 
人世　回傷往事？山形依舊枕寒流 
從今四海爲家日，故壘蕭蕭蘆荻秋 

205元　：遣悲懷三首之一

謝公最小偏憐女，自嫁黔婁百事乖 
顧我無衣搜藎　，泥他沽酒拔金釵 
野蔬充膳甘長藿，落葉添薪仰古槐 
今日俸錢過十萬，與君營奠復營齋 

206元　：遣悲懷三首之二

昔日戱言身后事，今朝都到眼前來 
衣裳已施行看盡，針線猶存未忍開 
尙想舊情憐婢　，也曾因夢送錢財 
誠知此恨人人有，貧賤夫妻百事哀 

207元　：遣悲懷三首之三

閑坐悲君亦自悲，百年都是　多時？
鄧攸無子尋知命，潘岳悼亡猶費詞 
同穴□（上“穴”下“目”）冥何所望，他生緣會更難期 
惟將終夜長開眼，報答平生未展眉 

208白居易：自河南經亂，關內阻飢，兄弟離散，各在一處 因望月有感，聊書所懷
，寄上浮梁大兄，于潛七兄，烏江十五兄，兼示符離及下［圭□］弟妹 

時難年荒世業空，弟兄羈旅各西東 
田園寥落干戈后，骨肉流離道路中 
吊影分爲千里雁，辭根散作九秋蓬 
共看明月應垂淚，一夜鄕心五處同 

209李商隱：錦瑟

錦瑟無端五十弦，一弦一柱思華年 
庄生曉夢迷蝴蝶，望帝春心托杜鵑 
滄海月明珠有淚，藍田日暖玉生煙 
此情可待成追憶，只是當時已　然 

210李商隱：無題

昨夜星辰昨夜風，　樓西畔桂堂東 
身無彩鳳雙飛翼，心有靈犀一點通 
隔座送鉤春酒暖，分曹射覆蠟燈紅 
嗟余聽鼓應官去，走馬蘭台類轉蓬 

211李商隱：隋宮

紫泉宮殿鎖煙霞，欲取蕪城作帝家 
玉璽不緣歸日角，錦帆應是到天涯 
於今腐草無螢火，終古垂楊有暮鴉 
地下若逢陳后主，豈宜重問后庭花？

212李商隱：無題二首之一

來是空言去絶　，月斜樓上五更鐘 
夢爲遠別啼難喚，書被催成墨未濃 
蠟照半籠金翡翠，麝熏微度繡芙蓉 
劉郎已恨蓬山遠，更隔蓬山一萬重 

213李商隱：無題二首之二

颯颯東風細雨來，芙蓉塘外有輕雷 
金蟾　鎖燒香入，玉虎牽絲汲井回 
賈氏窺　韓　少，宓妃留枕魏王才 
春心莫共花爭發，一寸相思一寸灰 

214李商隱：籌筆驛

猿鳥猶疑畏簡書，風云常爲護儲胥 
徒令上將揮神筆，終見降王走傳車 
管樂有才原不　，關張無命欲何如 
他年錦里經祠廟，梁父吟成恨有餘 

215李商隱：無題

相見時難別亦難，東風無力百花殘 
春蠶到死絲方盡，蠟炬成灰淚始干 
曉鏡但愁云　改，夜吟應覺月光寒 
蓬萊此去無多路，靑鳥殷勤爲探看 

216李商隱：春雨

　臥新春白　衣，白門寥落意多違 
紅樓隔雨相望冷，珠箔飄燈獨自歸 
遠路應悲春［日宛］晩，殘宵猶得夢依稀 
玉［王當］緘札何由達？萬里云羅一雁飛 

217李商隱：無題二首之一

鳳尾香羅薄　重，碧文圓頂夜深縫 
扇裁月魄羞難掩，車走雷聲語未通 
曾是寂寥金燼暗，斷無消息石榴紅 
斑　只系垂楊岸，何處西南任好風？

218李商隱：無題二首之二

重　深下莫愁堂，臥后淸宵細細長 
神女生涯原是夢，小姑居處本無郎 
風波不信菱枝弱，月露誰敎桂葉香？
直道相思了無益，未妨　　是淸狂 

219溫庭筠：利洲南渡

澹然空水對斜暉，曲島蒼茫接翠微 
波上馬嘶看棹去，柳邊人歇待船歸 
數叢沙草群鷗散，萬頃江田一鷺飛 
誰解乘舟尋范　，五湖煙水獨忘機？

220溫庭筠：蘇武廟

蘇武魂銷漢使前，古祠高樹兩茫然 
云邊雁斷胡天月，　上羊歸塞草煙 
回日樓台非甲帳，去時冠劍是丁年 
茂陵不見封侯印，空向秋波哭逝川 

221薛逢：宮詞

十二樓中盡曉　，望仙樓上望君王 
鎖銜金獸連環冷，水滴銅龍晝漏長 
云　罷梳還對鏡，羅衣欲換更添香 
遙窺正殿　開處，袍　宮人掃御床 

222秦韜玉：貧女

蓬門未識綺羅香，擬托良媒益自傷 
誰愛風流高格調？共憐時世儉梳　 
敢將十指　針巧，不把雙眉斗　長 
苦恨年年壓金線，爲他人作嫁衣裳 

223沈全期：古意呈補闕喬知之

盧家少婦郁金香，海燕雙棲玳瑁梁 
九月寒砧催木葉，十年征戍憶遼陽 
白狼河北音書斷，丹鳳城南秋夜長 
誰爲含愁獨不見，更敎明月照流黃？

224王維：鹿柴

空山不見人，但聞人語響 
返景入深林，復照靑苔上 

225王維：竹里館

獨坐幽篁里，彈琴復長嘯 
深林人不知，明月來相照 

226王維：送別

山中相送罷，日暮掩柴扉 
春草明年綠，王孫歸不歸？

227王維：相思

紅豆生南國，春來發　枝？
愿君多采　，此物最相思 

228王維：雜詩

君自故鄕來，應知故鄕事 
來日綺　前，寒梅著花未？

229裴迪：送崔九

歸山深淺去，須盡丘壑美 
莫學武陵人，暫游桃源里 

230祖詠：終南望餘雪

終南陰嶺秀，積雪浮云端 
林表明霽色，城中增暮寒 

231孟浩然：宿建德江

移舟泊煙渚，日暮客愁新 
野曠天低樹，江淸月近人 

232孟浩然：春曉

春眠不覺曉，處處聞啼鳥 
夜來風雨聲，花落知多少？

233李白：夜思

床前明月光，疑是地上霜 
擧頭望明月，低頭思故鄕 

234李白：怨情

美人卷珠　，深坐蹙蛾眉 
但見淚痕濕，不知心恨誰？

235杜甫：八陣圖

功蓋三分國，名成八陣圖 
江流石不轉，遺恨失呑吳 

236王之渙：登　雀樓

白日依山盡，黃河入海流 
欲窮千里目，更上一層樓 

237劉長卿：送靈澈

蒼蒼竹林寺，杳杳鐘聲晩 
荷笠帶斜陽，靑山獨歸遠 

238劉長卿：彈琴

　　七弦上，靜聽松風寒 
古調雖自愛，今人多不彈 

239劉長卿：送上人

孤云將野鶴，豈向人間住！
莫買沃洲山，時人已知處 

240韋應物：秋夜寄邱員外

懷君屬秋夜，散步詠　天 
空山松子落，幽人應未眠 

241李端：聽箏

鳴箏金粟柱，素手玉房前 
欲得周郎顧，時時誤拂弦 

242王建：新嫁娘

三日入廚下，洗手作羹湯 
未　姑食性，先遣小姑嘗 

243權德輿：玉台體

昨夜裙帶解，今朝［　喜］子飛 
鉛華不可棄，莫是□砧歸 

244柳宗元：江雪

千山鳥飛絶，萬徑人　滅 
孤舟蓑笠翁，獨釣寒江雪 

245元　：行宮

寥落古行宮，宮花寂寞紅 
白頭宮女在，閑坐說玄宗 

246白居易：問劉十九

綠蟻新　酒，紅泥小火爐 
晩來天欲雪，能飮一杯無？

247張祜：何滿子

故國三千里，深宮二十年 
一聲何滿子，雙淚落君前 

248李商隱：登樂游原

向晩意不適，驅車登古原 
夕陽無限好，只是近黃昏 

249賈島：尋隱者不遇

松下問童子，言師采藥去 
只在此山中，云深不知處 

250李頻：渡漢江

嶺外音書絶，經冬復立春 
近鄕情更怯，不敢問來人 

251金昌緖：春怨

打起黃鶯兒，莫敎枝上啼 
啼時驚妾夢，不得到遼西 

252西鄙人：哥舒歌

北斗七星高，哥舒夜帶刀 
至今窺牧馬，不敢過臨　 

253崔顥：長干行二首之一

君家何處住，妾住在橫塘 
停船暫借問，或恐是同鄕 

254崔顥：長干行二首之二

家臨九江水，來去九江側 
同是長干人，生小不相識 

255李白：玉階怨

玉階生白露，夜久侵羅襪 
　下水晶　，玲瓏望秋月 

256盧綸：塞下曲四首之一

鷲翎金　姑，燕尾繡　弧 
獨立揚新令，千營共一呼 

257盧綸：塞下曲四首之二

林暗草驚風，將軍夜引弓 
平明尋白羽，沒在石　中 

258盧綸：塞下曲四首之三

月黑雁飛高，單于夜遁逃 
欲將輕騎逐，大雪滿弓刀 

259盧綸：塞下曲四首之四

野幕蔽瓊筵，羌戎賀勞旋 
醉和金甲舞，雷鼓動山川 

260李益：江南曲

嫁得瞿塘賈，朝朝誤妾期 
早知潮有信，嫁與弄潮兒 

261賀知章：回鄕偶書

少小離家老大回，鄕音無改　毛衰 
兒童相見不相識，笑問客從何處來？

262張旭：桃花溪

隱隱飛橋隔野煙，石磯西畔問漁船 
桃花盡日隨流水，洞在淸溪何處邊？

263王維：九月九日憶山東兄弟

獨在異鄕爲異客，每逢佳節倍思親 
遙知兄弟登高處，遍揷茱萸少一人 

264王昌齡：芙蓉樓送辛漸

寒雨連江夜入吳，平明送客楚山孤 
洛陽親友如相問，一片　心在玉壺 

265王昌齡：閨怨

閨中少婦不知愁，春日凝　上翠樓 
忽見陌頭楊柳色，悔敎夫　覓封侯 

266王昌齡：春宮曲

昨夜風開露井桃，未央前殿月輪高 
平陽歌舞新承寵，　外春寒賜錦袍 

267王翰：　州詞

葡萄美酒夜光杯，欲飮琵琶馬上催 
醉臥沙場君莫笑，古來征戰　人回！

268李白：送孟浩然之廣陵

故人西辭黃鶴樓，煙花三月下揚州 
孤帆遠影碧空盡，惟見長江天際流 

269李白：下江陵

朝辭白帝彩云間，千里江陵一日還 
兩岸猿聲啼不住，輕舟已過萬重山 

270岑參：逢入京使

故園東望路漫漫，雙袖龍鐘淚不干 
馬上相逢無紙筆，憑君傳語報平安 

271杜甫：江南逢李龜年

岐王宅里尋常見，崔九堂前　度聞 
正是江南好風景，落花時節又逢君 

272韋應物：　州西澗

獨憐幽草澗邊生，上有黃　深樹鳴 
春潮帶雨晩來急，野渡無人舟自橫 

273張繼：楓橋夜泊

月落烏啼霜滿天，江楓漁火對愁眠 
姑蘇城外寒山寺，夜半鐘聲到客船 

274韓□：寒食

春城無處不飛花，寒食東風御柳斜 
日暮漢宮傳蠟燭，輕煙散入五侯家 

275劉方平：月夜

更深月色半人家，北斗　干南斗斜 
今夜偏知春氣暖，　聲新透綠　紗 

276劉方平：春怨

紗　日落漸黃昏，金屋無人見淚痕 
寂寞空庭春欲晩，梨花滿地不開門 

277柳中庸：征人怨

歲歲金河復玉關，朝朝馬策與刀環 
三春白雪歸靑塚，萬里黃河繞黑山 

278顧況：宮詞

玉樓天半起笙歌，風送宮嬪笑語和 
月殿影開聞夜漏，水晶　卷近秋河 

279李益：夜上受降城聞笛

回樂峰前沙似雪，受降城外月如霜 
不知何處吹蘆管，一夜征人盡望鄕 

280劉禹錫：烏衣巷

朱雀橋邊野草花，烏衣巷口夕陽斜 
舊時王謝堂前燕，飛入尋常百姓家 

281劉禹錫：春詞

新　宜面下朱樓，深鎖春光一院愁 
行到中庭數花　，　　飛上玉搔頭 

282白居易：后宮詞

淚濕羅巾夢不成，夜深前殿按歌聲 
紅顔未老恩先斷，斜倚薰籠坐到明 

283張祜：贈內人

禁門宮樹月痕過，媚眼惟看宿鷺　 
斜拔玉釵燈影畔，剔開紅焰救飛蛾 

284張祜：集靈台二首之一

日光斜照集靈台，紅樹花迎曉露開 
昨夜上皇新授□（“錄”加竹頭），太眞含笑入　來 

285張祜：集靈台二首之二

　國夫人承主恩，平明騎馬入宮門 
　嫌脂粉汚顔色，淡掃蛾眉朝至尊 

286張祜：題金陵渡

金陵津渡小山樓，一宿行人自可愁 
潮落夜江斜月里，兩三星火是瓜州 

287朱慶餘：宮詞

寂寂花時閉院門，美人相幷立瓊軒 
含情欲說宮中事，鸚鵡前頭不敢言 

288朱慶餘：近試上張水部

洞房昨夜停紅燭，待曉堂前拜舅姑 
　罷低聲問夫　，　眉深淺入時無？

289杜牧：將赴吳興登樂游原

淸時有味是無能，閑愛孤云靜愛僧 
欲把一麾江海去，樂游原上望昭陵 

290杜牧：赤壁

折戟沈沙鐵未銷，自將磨洗認前朝 
東風不與周郎便，銅雀春深銷二喬 

291杜牧：泊秦淮

煙籠寒水月籠沙，夜泊秦淮近酒家 
商女不知亡國恨，隔江猶唱《后庭花》 

292杜牧：寄揚州韓綽判官

靑山隱隱水　　，秋盡江南草未凋 
二十四橋明月夜，玉人何處敎吹簫？

293杜牧：遣懷

落魄江湖載酒行，楚腰纖細掌中輕 
十年一覺揚州夢，　得靑樓薄幸名 

294杜牧：秋夕

銀燭秋光冷　屛，輕羅小扇　流螢 
天階夜色　如水，坐看牽牛織女星 

295杜牧：贈別二首之一

　　　　十三餘，豆　梢頭二月初 
春風十里揚州路，卷上珠　總不如 

296杜牧：贈別二首之二

多情　似總無情，唯覺樽前笑不成 
蠟燭有心還惜別，替人垂淚到天明 

297杜牧：金谷園

繁華事散逐香塵，流水無情草自春 
日暮東風怨啼鳥，落花猶似墜樓人 

298李商隱：夜雨寄北

君問歸期未有期，巴山夜雨漲秋池 
何當共剪西　燭，　話巴山夜雨時？

299李商隱：寄令狐郎中

嵩云秦樹久離居，雙鯉　　一紙筆 
休問梁園舊賓客，茂陵秋雨病相如 

300李商隱：爲有

爲有云屛無限嬌，鳳城寒盡　春宵 
無端嫁得金龜　，辜負香衾事早朝 

301李商隱：隋宮

乘興南游不戒嚴，九重誰省諫書函？
春風擧國裁宮錦，半作障泥半作帆 

302李商隱：瑤池

瑤池阿母綺　開，黃竹歌聲動地哀 
八駿日行三萬里，穆王何事不重來？

303李商隱：嫦娥

云母屛風燭影深，長河漸落曉星沈 
嫦娥應悔偸靈藥，碧海靑天夜夜心 

304李商隱：賈生

宣室求賢訪逐臣，賈生才調更無倫 
可憐夜半虛前席，不問蒼生問鬼神！

305溫庭筠：瑤瑟怨

　　銀床夢不成，碧天如水夜云輕 
雁聲遠過瀟湘去，十二樓中月自明 

306鄭　：馬嵬坡

玄宗回馬楊妃死，云雨難忘日月新 
終是聖明天子事，景陽宮井又何人？

307韓□：已　

碧　干外繡　垂，猩色屛風　折枝 
八尺龍須方錦褥，已　天氣未寒時 

308韋庄：金陵圖

江雨　　江草齊，六朝如夢鳥空啼 
無情最是台城柳，依舊煙籠十里堤 

309陳陶：　西行

誓掃匈奴不顧身，五千貂錦喪胡塵 
可憐無定河邊骨，猶是深閨夢里人！

310張泌：寄人

別夢依依到謝家，小廊回合曲　斜 
多情只有春庭月，猶爲離人照落花 

311無名氏：雜詩

盡寒食雨草　　，著麥苗風柳映堤 
等是有家歸未得，杜鵑休向耳邊啼 

312王維：渭城曲

渭城朝雨［□邑］輕塵，客舍靑靑柳色新 
勸君更盡一杯酒，西出陽關無故人 

313王維：秋夜曲

桂魄初生秋露微，輕羅已薄未更衣 
銀箏夜久殷勤弄，心怯空房不忍歸！

314王昌齡：長信怨

奉　平明金殿開，且將團扇共徘徊 
玉顔不及寒鴉色，猶帶昭陽日影來 

315王昌齡：出塞

秦時明月漢時關，萬里長征人未還 
但使龍城飛將在，不敎胡馬渡陰山！

316王之渙：出塞

黃河遠上白云間，一片孤城萬　山 
羌笛何須怨楊柳？春風不度玉門關 

317李白：淸平調三首之一

云想衣裳花想容，春風拂檻露華濃 
若非群玉山頭見，會向瑤台月下逢 

318李白：淸平調三首之二

一枝紅艶露凝香，云雨巫山枉斷腸 
借問漢宮誰得似？可憐飛燕倚新　 

319李白：淸平調三首之三

名花傾國兩相歡，常得君王帶笑看 
解釋春風無限恨，沈香亭北倚　干 

320杜秋娘：金縷衣

勸君莫惜金縷衣，勸君惜取少年時 
花開堪折直須折，莫待無花空折枝！


