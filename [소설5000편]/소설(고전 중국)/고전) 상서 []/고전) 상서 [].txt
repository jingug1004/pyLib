≪  尙  書  ≫

◈ 底本 : 阮元 校刻, ≪十三經注疏≫
◈ ≪尙書≫의 각 편명과 약호는 다음과 같음.
<第一篇 虞書>
<堯典第一> SS虞,堯典 		<舜典第二> SS虞,舜典 
<大禹謨第三> SS虞,大禹 		<皐陶謨第四> SS虞,皐陶 
<益稷第五> SS虞,益稷 
<第二篇 夏書>
<禹貢第一> SS夏,禹貢		<甘誓第二> SS夏,甘誓 
<五子之歌第三> SS夏,五子 		<胤征第四> SS夏,胤征 
<第三篇 商書> 
<湯誓第一> SS商,湯誓 		<仲　之誥第二> SS商,仲　 
<湯誥第三> SS商,湯誥 		<伊訓第四> SS商,伊訓 
<太甲上第五> SS商,太上 		<太甲中第六> SS商,太中 
<太甲下第七> SS商,太下 		<咸有一德第八> SS商,咸有 
<盤庚上第九> SS商,盤上 		<盤庚中第十> SS商,盤中 
<盤庚下第十一> SS商,盤下 		<說命上第十二> SS商,說上 
<說命中第十三> SS商,說中 		<說命下第十四> SS商,說下 
<高宗　日第十五> SS商,高宗 		<西伯戡黎第十六> SS商,西伯  
<微子第十七> SS商,微子 		
<第四篇 周書>
<泰誓第一> SS周,泰上 		<泰誓中第二> SS周,泰中 
<泰誓下第三> SS周,泰下 		<牧誓第四> SS周,牧誓 
<武成第五> SS周,武成 		<洪範第六> SS周,洪範 
<旅獒第七> SS周,旅獒 		<金　第八> SS周,金　 
<大誥第九> SS周,大誥 		<微子之命第十> SS周,微子 
<康誥第十一> SS周,康誥 		<酒誥第十二> SS周,酒誥 
<梓材第十三> SS周,梓材 		<召誥第十四> SS周,召誥 
<洛誥第十五> SS周,洛誥 		<多士第十六> SS周,多士 
<無逸第十七> SS周,無逸 		<君奭第十八> SS周,君奭 
<蔡仲之命第十九> SS周,蔡仲 		<多方第二十> SS周,多方 
<立政第二十一> SS周,立政 		<周官第二十二> SS周,周官 
<君陳第二十三> SS周,君陳 		<顧命第二十四> SS周,顧命 
<康王之誥第二十五> SS周,康王 	<畢命第二十六> SS周,畢命 
<君牙第二十七> SS周,君牙 		<　命第二十八> SS周,　命 
<呂刑第二十九> SS周,呂刑 		<文侯之命第三十> SS周,文侯 
<費誓第三十一> SS周,費誓 		<秦誓第三十二> SS周,秦誓 
校對 : 1998년8월 손민정

<第一篇 虞書>

<堯典第一>

SS虞,堯典01 昔在帝堯, 聰明文思, 光宅天下, 將遜于位, 讓于虞舜, 作堯典. 曰若稽古帝堯, 曰放勳, 欽明文思安安, 允恭克讓, 光被四表, 格于上下. 克明俊德, 以親九族, 九族旣睦, 平章百姓, 百姓昭明, 協和萬邦, 黎民於變時雍. 
SS虞,堯典02 乃命羲和, 欽若昊天, 　象日月星辰, 敬授人時. 分命羲仲, 宅　夷, 曰暘谷, 寅賓出日, 平秩東作, 日中星鳥, 以殷仲春, 厥民析, 鳥獸　尾. 申命羲叔, 宅南交, 平秩南訛, 敬致, 日永星火, 以正仲夏, 厥民因, 鳥獸希革. 分命和仲, 宅西, 曰昧谷, 寅餞納日, 平秩西成, 宵中星虛, 以殷仲秋, 厥民夷, 鳥獸毛　. 申命和叔, 宅朔方, 曰幽都, 平在朔易, 日短星昴, 以正仲冬, 厥民　, 鳥獸　毛. 帝曰咨汝羲　和, 朞, 三百有六旬有六日, 以閏月定四時成歲, `允釐百工, 庶績咸熙. 
SS虞,堯典03 帝曰, 疇咨若時登庸. 放齊曰, 胤子朱啓明. 帝曰　, 　訟可乎. 帝曰, 疇咨若予采. 驩兜曰, 都, 共工方鳩　功. 帝曰, 　, 靜言庸違, 象恭滔天. 帝曰, 咨四岳, 湯湯洪水方割, 蕩蕩懷山襄陵, 浩浩滔天, 下民其咨, 有能　乂. 僉曰, 於, 　哉. 帝曰, 　, 　哉, 方命　族. 岳曰, 　哉, 試可乃已. 帝曰, 往欽哉. 九載績用弗成. 
SS虞,堯典04 帝曰, 咨四岳, 朕在位七十載, 汝能庸命, 巽朕位. 岳曰, 否德　帝位. 曰, 明明揚側陋. 錫帝曰, 有鰥在下, 曰虞舜. 帝曰, 兪, 予聞, 如何. 岳曰, 　子, 父頑, 母　, 象傲, 克諧以孝, 烝烝乂, 不格姦. 帝曰, 我其試哉, 女于時, 觀厥刑于二女, 釐降二女于　汭, 嬪于虞. 帝曰, 欽哉. 

<舜典第二>

SS虞,舜典01 虞舜側微, 堯聞之聰明, 將使嗣位, 歷試諸難, 作舜典, 舜典. 曰若稽古帝舜. 曰重華協于帝. 濬哲文明, 溫恭允塞, 玄德升聞, 乃命以位. 愼徽五典, 五典克從, 納于百揆, 百揆時敍, 賓于四門, 四門穆穆, 納于大麓, 烈風雷雨弗迷. 帝曰, 格汝舜, 詢事考言, 乃言　可績, 三載, 汝陟帝位. 舜讓于德, 弗嗣. 
SS虞,舜典02 正月上日, 受終于文祖, 在璿璣玉衡, 以齊七政, 肆類于上帝, 　于六宗, 望于山川, 　于　神, 輯五瑞, 旣月, 乃日覲四岳　牧, 班瑞于　后. 歲二月, 東巡守至于岱宗, 柴, 望秩于山川, 肆覲東后, 協時月正日, 同律度量衡, 修五禮, 五玉, 三帛, 二生, 一死, 贄, 如五器, 卒乃復. 五月南巡守, 至于南岳, 如岱禮. 八月西巡守, 至于西岳, 如初. 十有一月朔巡守, 至于北岳, 如西禮, 歸, 格于藝祖, 用特, 五載一巡守, 　后四朝, 敷秦以言, 明試以功, 車服以庸. 肇十有二州, 封十有二山, 濬川, 象以典刑, 流宥五刑, 鞭作官刑, 　作敎刑, 金作贖刑, 　災肆赦, 　終賊刑. 欽哉欽哉, 惟刑之恤哉. 流共工于幽洲, 放驩兜于崇山, 竄三苗于三危, 　　于羽山. 四罪而天下咸服. 
SS虞,舜典03 二十有八載, 帝乃　落, 百姓如喪考　, 三載, 四海　密八音. 月正元日, 舜格于文祖, 詢于四岳, 闢四門, 明四目, 達四聰, 咨十有二牧, 曰, 食哉惟時, 柔遠能邇, 惇德允元, 而難任人, 蠻夷率服. 舜曰, 咨四岳, 有能奮庸熙帝之載, 使宅百揆, 亮采惠疇. 僉曰, 伯禹作司空. 帝曰, 兪. 咨禹, 汝平水土, 惟時懋哉. 禹拜稽首, 讓于稷契　皐陶. 帝曰, 兪, 汝往哉. 帝曰, 棄, 黎民阻飢, 汝后稷, 播時百穀. 帝曰, 契, 百姓不親, 五品不遜, 汝作司徒, 敬敷五敎在寬. 帝曰, 皐陶, 蠻夷猾夏, 寇賊姦　, 汝作士, 五刑有服, 五服三就, 五流有宅, 五宅三居, 惟明克允. 帝曰, 疇若予工. 僉曰, 垂哉. 帝曰, 兪. 咨垂, 汝共工. 垂拜稽首, 讓于　　　伯與. 帝曰, 兪. 往哉汝諧. 帝曰, 疇若予上下草木鳥獸. 僉曰, 益哉. 帝曰, 兪, 咨益, 汝作朕虞. 益拜稽首, 讓于朱虎熊　. 帝曰, 兪, 往哉汝諧. 帝曰, 咨四岳, 有能典朕三禮. 僉曰, 伯夷. 帝曰, 兪. 咨伯, 汝作秩宗. 夙夜惟寅, 直哉惟淸. 伯拜稽首, 讓于　龍. 帝曰, 兪. 往欽哉. 帝曰, 　, 命汝典樂, 敎胄子, 直而溫, 寬而栗, 剛而無虐, 簡而無傲, 詩言志, 歌永言, 聲依永, 律和聲, 八音克諧, 無相奪倫, 神人以和. 　曰, 於予擊石　石, 百獸率舞. 帝曰, 龍, 朕　讒說殄行, 震驚朕師, 命汝作納言, 夙夜出納朕命. 惟允. 帝曰, 咨汝二十有二人, 欽哉, 惟時亮天功. 三載考績, 三考, 黜陟幽明, 庶績咸熙, 分北三苗.
SS虞,舜典04 舜生三十徵庸, 三十在位. 五十載, 陟方乃死. 帝釐下土, 方設居方, 別生分類, 作汨作, 九共, 九篇, 　　. 

<大禹謨第三>

SS虞,大禹00 皐陶矢厥謨, 禹成厥功, 帝舜申之. 作大禹, 皐陶謨, 益稷. 
SS虞,大禹01 曰若稽古大禹, 曰文命敷於四海, 祗承于帝. 曰, 后克艱厥后, 臣克艱厥臣, 政乃乂, 黎民敏德. 帝曰, 兪. 允若玆, 嘉言罔攸伏, 野無遺賢, 萬邦咸寧, 稽于衆, 舍己從人, 不虐無告, 不廢困窮, 惟帝時克. 益曰, 都. 帝德廣運, 乃聖乃神, 乃武乃文, 皇天眷命, 奄有四海, 爲天下君. 禹曰, 惠迪吉, 從逆凶, 惟影響. 益曰, 　, 戒哉, 儆戒無虞, 罔失法度, 罔遊于逸, 罔淫于樂, 任賢勿貳, 去邪勿疑, 疑謀勿成, 百志惟熙, 罔違道以干百姓之譽, 罔　百姓以從己之欲, 無怠無荒, 四夷來王. 禹曰, 於, 帝念哉. 德惟善政, 政在養民, 水火金木土穀惟修, 正德利用厚生惟和. 九功惟敍, 九敍惟歌. 戒之用休, 董之用威, 勸之以九歌, 　勿壞. 帝曰, 兪. 地平天成, 六府三事允治, 萬世永賴, 時乃功. 
SS虞,大禹典02 帝曰, 格汝禹, 朕宅帝位, 三十有三載, 　期倦于勤, 汝惟不怠, 摠朕師. 禹曰, 朕德罔克, 民不依, 皐陶邁種德, 德乃降, 黎民懷之, 帝念哉, 念玆在玆, 釋玆在玆, 名言玆在玆, 允出玆在玆, 惟帝念功. 帝曰, 皐陶, 惟玆臣庶, 罔或于予正, 汝作士, 明于五刑, 以弼五敎, 期于予治, 刑期于無刑, 民協于中, 時乃功, 懋哉. 皐陶曰, 帝德罔愆, 臨下以簡, 御衆以寬, 罰弗及嗣, 賞延于世, 宥過無大, 刑故無小, 罪疑惟輕, 功疑惟重, 與其殺不辜, 寧失不經, 好生之德, 洽于民心, 玆用不犯于有司. 帝曰, 　予從欲以治, 四方風動. 惟乃之休. 帝曰, 來禹, 降水儆予, 成允成功, 惟汝賢, 克勤于邦, 克儉于家, 不自滿假, 惟汝賢, 汝惟不矜, 天下莫與汝爭能, 汝惟不伐, 天下莫與汝爭功, 予懋乃德, 嘉乃丕績, 天之歷數在汝躬, 汝終陟元后, 人心惟危, 道心惟微, 惟精惟一, 允執厥中, 無稽之言勿聽, 弗詢之謀勿庸, 可愛非君, 可畏非民, 衆非元后何戴, 后非衆罔與守邦, 欽哉, 愼乃有位, 敬修其可願, 四海困窮, 天祿永終, 惟口出好興戎, 朕言不再. 禹曰, 枚卜功臣, 惟吉之從. 帝曰, 禹, 官占. 惟先蔽志, 昆命于元龜. 朕志先定, 詢謀僉同, 鬼神其依, 龜筮協從. 卜不習吉. 禹拜稽首固辭. 帝曰, 毋, 惟汝諧. 正月朔旦, 受命于神宗. 率百官若帝之初. 
SS虞,大禹03 帝曰, 咨禹, 惟時有苗弗率, 汝　征. 禹乃會　后, 誓于師曰, 濟濟有衆, 咸聽朕命. 蠢玆有苗, 昏迷不恭, 侮慢自賢, 反道敗德. 君子在野, 小人在位, 民棄不保, 天降之咎, 肆予以爾衆士, 奉辭罰罪. 爾尙一乃心力, 其克有勳. 三旬, 苗民逆命. 益贊于禹曰, 惟德動天, 無遠弗　, 滿招損, 謙受益, 時乃天道. 帝初于歷山, 往于田. 日號泣于昊天, 于父母. 負罪引慝, 祗載見　　, 　　齋慄, 　亦允若. 至誠感神, 　玆有苗. 禹拜昌言曰, 兪, 班師振旅. 帝乃誕敷文德, 舞干羽于兩階, 七旬有苗格. 

<皐陶謨第四>

SS虞,皐陶01 曰若稽古皐陶, 曰, 允迪厥德, 謨明弼諧. 禹曰, 兪, 如何. 皐陶曰, 都, 愼厥身, 修思永, 惇敍九族, 庶明勵翼, 邇可遠在玆. 禹拜昌言曰, 兪. 皐陶曰, 都, 在知人, 在姜民. 禹曰, 　, 咸若時, 惟帝其難之, 知人則哲, 能官人, 安民則惠, 黎民懷之, 能哲而惠, 何憂乎驩兜, 何遷乎有苗, 何畏乎巧言令色孔壬. 皐陶曰, 都, 亦行有九德, 亦言其人有德, 乃言曰, 載采采. 禹曰, 何. 皐陶曰, 寬而栗, 柔而立, 愿而恭, 亂而敬, 擾而毅, 直而溫, 簡而廉, 剛而塞, 彊而義, 彰厥有常, 吉哉. 日宣三德, 夙夜浚明有家, 日嚴祗敬六德, 亮采有邦, 翕受敷施, 九德咸事, 俊乂在官, 百僚師師, 百工惟時, 撫于五辰, 庶績其凝. 無敎逸欲有邦, 兢兢業業. 一日二日萬幾. 無曠庶官. 天工人其代之. 天敍有典, 　我五典五惇哉. 天秩有禮, 自我五禮有庸哉. 同寅協恭, 和衷哉. 天命有德, 五服五章哉. 天討有罪, 五刑五用哉. 政事, 懋哉懋哉. 天聰明, 自我民聰明, 天明畏, 自我民明威, 達于上下, 敬哉有土. 皐陶曰, 朕言惠, 可　行. 禹曰, 兪, 乃言　可績. 皐陶曰, 予未有知思. 曰, 贊贊襄哉. 

<益稷第五>

SS虞,益稷01 帝曰, 來禹. 汝亦昌言. 禹拜曰, 都. 帝. 予何言. 予思日孜孜. 皐陶曰, 　, 如何. 禹曰, 洪水滔天, 浩浩懷山襄陵, 下民昏　, 予乘四載, 隨山刊木, 　益奏庶鮮食. 予決九川, 距四海, 濬　澮, 距川. 　稷播, 奏庶艱食鮮食, 懋遷有無化居. 烝民乃粒, 萬邦作乂. 皐陶曰, 兪, 師汝昌言. 禹曰, 都, 帝, 愼乃在位. 帝曰, 兪. 禹曰, 安汝止, 惟幾惟康, 其弼直. 惟動丕應　志, 以昭受上帝. 天其申命用休. 帝曰, 　, 臣哉　哉, 　哉臣哉. 禹曰, 兪. 帝曰, 臣作朕股肱耳目, 予欲左右有民. 汝翼, 予欲宣力四方. 汝爲, 予欲觀古人之象. 日月星辰山龍華蟲作會宗　藻火粉米　　　繡以五采彰施于五色, 作服, 汝明. 予欲聞六律, 五聲, 八音, 在治忽, 以出納五言, 汝聽. 予違汝弼, 汝無面從, 退有後言, 欽四　. 庶頑讒說, 若不在時, 侯以明之, 撻以記之, 書用識哉. 欲　生哉. 工以納言, 時而　之, 格則承之庸之, 否則威之. 禹曰, 兪哉, 帝光天之下, 至于海隅蒼生, 萬邦黎獻, 共惟帝臣, 惟帝時擧, 敷納以言, 明庶以功, 車服以庸, 誰敢不讓, 敢不敬應, 帝不時, 敷同日奏罔功. 無若丹朱傲. 惟慢遊是好, 傲虐是作, 罔晝夜　　, 罔水行舟, 朋淫于家, 用殄厥世. 予創若時, 娶于塗山, 辛壬癸甲, 啓呱呱而泣, 予弗子. 惟荒度土功, 弼成五服, 至于五千, 州十有二師, 外薄四海, 咸建五長, 各迪有功, 苗頑弗卽工, 帝其念哉. 帝曰, 迪朕德, 時乃功惟敍. 皐陶方祗厥敍, 方施象刑惟明. 
SS虞,益稷02 　曰, 　擊鳴球, 搏　琴瑟以詠, 祖考來格, 虞賓在位, 　后德讓, 下管　鼓, 合止　　, 笙鏞以間, 鳥獸　　, 簫韶九成, 鳳皇來儀. 　曰, 於, 予擊石　石, 百獸率舞, 庶尹允諧. 
SS虞,益稷03 帝庸作歌曰, 　天之命, 惟時惟幾. 乃歌曰, 股肱喜哉, 元首起哉, 百工熙哉. 皐陶拜手稽首, 　言曰, 念哉. 率作興事, 愼乃憲, 欽哉. 屢省乃成, 欽哉. 乃　載歌曰, 元首明哉, 股肱良哉, 庶事康哉. 又歌曰, 元首叢　哉, 股肱惰哉, 萬事墮哉. 帝拜曰, 兪, 往欽哉. 

<第二篇 夏書>

<禹貢第一>

SS夏,禹貢00 禹別九州, 隨山濬川, 任土作貢. 
SS夏,禹貢01 禹敷土, 隨山刊木, 奠高山大川. 冀州旣載. 壺口治梁及岐. 旣修太原, 至于岳陽. 覃懷　績, 至于衡　. 厥土惟白壤. 厥賦惟上上錯. 厥田惟中中. 恒衛旣從, 大陸旣作. 島夷皮服. 夾右碣石, 入于河. 
SS夏,禹貢02 濟河惟　州. 九河旣道. 雷夏旣澤, 　沮會同. 桑土旣蠶, 是降丘宅土. 厥土黑墳, 厥草惟繇, 厥木惟條. 厥田惟中下, 厥賦貞. 作十有三載, 乃同. 厥貢漆絲, 厥　織文. 浮于濟　, 達于河. 
SS夏,禹貢03 海岱惟靑州. 　夷旣略, 　淄其道. 厥土白墳, 海濱廣斥. 厥田惟上下, 厥賦中上. 厥貢鹽　, 海物惟錯. 岱　絲　, 　松怪石. 萊夷作牧, 厥　　絲. 浮于汶, 達于濟. 
SS夏,禹貢04 海岱及淮惟徐州, 淮沂其乂, 蒙羽其藝. 大野旣　, 東原　平. 厥土赤埴墳, 草木漸包. 厥田惟上中, 厥賦中中. 厥貢惟土五色. 羽　夏翟, 　陽孤桐. 泗濱浮磬, 淮夷　珠　魚. 厥　玄纖縞. 浮于淮泗, 達于河.
SS夏,禹貢05 淮海惟揚州, 彭　其　, 陽鳥攸居. 三姜旣入, 震澤　定. 篠　旣敷. 厥草惟夭, 厥木惟喬. 厥土惟塗泥, 厥田惟下下, 厥賦下上錯, 厥貢惟金三品. 瑤琨篠　. 齒革羽毛惟木. 島夷卉服. 厥　織貝. 厥包橘柚錫貢. 沿于江海, 達于淮泗. 
SS夏,禹貢06 荊及衡陽惟荊州. 江漢朝宗于海. 九江孔殷. 　潛旣道. 雲土夢作乂. 厥土惟塗泥, 厥田惟下中, 厥賦上下. 厥貢羽毛齒革, 惟金三品. 　　　柏. 礪砥　丹. 惟　　　, 三邦　貢厥名. 包　菁茅. 厥　玄　璣組. 九江納錫大龜. 浮于江　潛漢, 逾于洛, 至于南河. 
SS夏,禹貢07 荊河惟豫州, 伊洛　澗, 旣入于河. 滎波旣　. 導　澤, 被孟　. 厥土惟壤, 下土墳　. 厥田惟中上, 厥賦錯上中. 厥貢漆　　紵, 厥　纖　. 錫貢磬錯. 浮于洛, 達于河.
SS夏,禹貢08 華陽黑水惟梁州. 岷　旣藝, 　潛旣道. 蔡蒙旅平, 和夷　績. 厥土靑黎. 厥田惟下上, 厥賦下中三錯. 厥貢　鐵, 銀鏤　磬. 熊　狐　織皮. 西傾因桓是來, 浮于潛, 逾于沔. 入于渭, 亂于河. 
SS夏,禹貢09 黑水西河惟雍州. 弱水旣西. 涇屬渭汭. 漆沮旣從, 　水攸同. 荊岐旣旅. 終南惇物, 至于鳥鼠. 原　　績, 至于　野. 三危旣宅, 三苗丕敍. 厥土惟黃壤, 厥田惟上上, 厥賦中下. 厥貢惟球琳琅　. 浮于積石, 至于龍門西河. 會于渭汭. 織皮　崙, 析支渠搜, 西戎卽敍. 
SS夏,禹貢10 導　及岐, 至于荊山. 逾于河. 壺口雷首, 至于太岳. 　柱析城, 至于王屋. 大行恒山, 至于碣石, 入于海. 西傾朱　鳥鼠. 至于太華. 熊耳外方桐柏, 至于陪尾. 導　　, 至于荊山. 內方, 至于大別. 岷山之陽, 至于衡山. 過九江, 至于敷淺原. 
SS夏,禹貢11 導弱水, 至于合黎. 餘波入于流沙, 導黑水, 至于三危, 入于南海. 導河積石, 至于龍門. 南至于華陰, 東至于　柱, 又東至于孟津. 東過洛汭, 至于大　. 北過降水, 至于大陸. 又北播爲九河, 同爲逆河, 入于海. 　　導　, 東流爲漢. 又東爲滄浪之水. 過三　, 至于大別, 南入于江, 東匯澤爲彭　, 東爲北江, 入于海. 岷山導江, 東別爲　. 又東至于澧. 過九江, 至于東陵. 東　北, 會于匯. 東爲中江, 入于海. 導沇水, 東流爲濟. 入于河, 溢爲滎. 東出于陶丘北. 又東至于　, 又東北會于汶, 又北東入于海. 導淮自桐柏. 東會于泗沂, 東入于海. 導渭自鳥鼠同穴. 東會于　, 又東會于涇, 又東過漆沮, 入于河. 導洛自熊耳, 東北會于澗　, 又東會于伊, 又東北入于河.
SS夏,禹貢12 九州攸同, 四　旣宅. 九山刊旅, 九川滌源, 九澤旣陂. 四海會同, 六府孔修, 庶土交正, 　愼財賦, 咸則三壤, 成賦中邦. 錫土姓, 祗台德先, 不距朕行. 五百里甸服. 百里賦納　. 二百里納　. 三百里納　服. 四百里粟, 五百里米. 五百里侯服. 百里采. 二百里男邦. 三百里諸侯. 五百里綏服. 三百里揆文敎. 二百里奮武衛. 五百里要服. 三百里夷, 二百里蔡. 五百里荒服. 三百里蠻. 二百里流. 東漸于海, 西被于流沙, 朔南　聲敎, 訖于四海. 禹錫玄圭, 告厥成功. 

<甘誓第二>

SS夏,甘誓00 啓與有扈, 戰于甘之野, 作甘誓. 
SS夏,甘誓01 大戰于甘, 乃召六卿. 王曰, 嗟, 六事之人. 予誓告汝. 有扈氏威侮五行, 怠棄三正. 天用　絶其命. 今予惟恭行天之罰.
SS夏,甘誓02 左不攻于左, 汝不恭命, 右不攻于右, 汝不恭命, 御非其馬之正, 汝不恭命, 用命賞于祖, 弗用命戮于社, 予則　戮汝. 

<五子之歌第三>

SS夏,五子00 太康失邦, 昆弟五人, 須于洛汭, 作五子之歌. 
SS夏,五子01 太康尸位以逸豫, 滅厥德. 黎民咸貳, 乃盤遊無度, 　于有洛之表, 十旬弗反. 有窮后　, 因民弗忍, 距于河. 厥弟五人, 御其母以從, 　于洛之汭, 五子咸怨, 述大禹之戒以作歌. 
SS夏,五子02 其一曰, 皇祖有訓, 民可近, 不可下. 民惟邦本, 本固邦寧. 予視天下, 愚夫愚婦, 一能勝予, 一人三失, 怨豈在明, 不見是圖. 予臨兆民, 　乎若朽索之馭六馬, 爲人上者, 柰何不敬. 
SS夏,五子03 其二曰, 訓有之內, 作色荒, 外作禽荒. 甘酒嗜音, 峻宇彫牆, 有一于此, 未或不亡. 
SS夏,五子04 其三曰, 惟彼陶唐, 有此冀方. 今失厥道, 亂其紀綱, 乃　滅亡.
SS夏,五子05 其四曰, 明明我祖, 萬邦之君, 有典有則, 貽厥子孫. 關石和鈞, 王府則有, 荒墜厥緖, 覆宗絶祀. 
SS夏,五子06 其五曰, 嗚呼, 曷歸, 予懷之悲. 萬姓仇予, 予將疇依. 鬱陶乎予心. 顔厚有　　. 弗愼厥德, 雖悔可追. 

<胤征第四>

SS夏,胤征00 羲和　淫, 廢時亂日, 胤往征之, 作胤征. 
SS夏,胤征01 惟仲康肇位四海, 胤侯命掌六師, 羲和廢厥職, 酒荒于厥邑, 胤后承王命　征. 
SS夏,胤征02 告于衆曰, 嗟予有衆. 聖有謨訓, 明徵定保. 先王克謹天戒, 臣人克有常憲, 百官修輔, 厥后惟明明, 每歲孟春, 　人以木鐸徇于路, 官師相規, 工執藝事以諫. 其或不恭, 邦有常刑. 惟時羲和, 顚覆厥德, 沈亂于酒, 畔官離次, 　擾天紀, 遐棄厥司, 乃季秋月朔, 辰弗集于房. 　奏鼓, 嗇夫馳, 庶人走. 羲和尸厥官, 罔聞知, 昏迷于天象, 以干先王之誅. 政典曰, 先時者殺無赦. 不及時者殺無赦. 
SS夏,胤征03 今予以爾有衆, 奉將天罰, 爾衆士同力王室, 尙弼予, 欽承天子威命. 火炎　岡, 玉石俱焚. 天吏逸德, 烈于猛火, 殲厥渠魁, 脅從罔治, 舊染　俗, 咸與惟新. 嗚呼, 威克厥愛允濟, 愛克厥威允罔功, 其爾衆士懋戒哉. 
SS夏,胤征04 自契至于成湯, 八遷. 湯始居　, 從先王居, 作帝告, 釐沃. 湯征諸侯, 葛伯不祀, 湯始征之. 作湯征, 伊尹去　適夏. 旣醜有夏, 復歸于　. 入自北門, 乃遇汝鳩汝方. 作汝鳩汝方. 

<第三篇 商書>
 
<湯誓第一>

SS商,湯誓00 伊尹相湯伐桀, 升自　. 遂與桀戰于鳴條之野, 作湯誓. 
SS商,湯誓01 王曰, 格爾衆庶, 悉聽朕言. 非台小子, 敢行稱亂. 有夏多罪, 天命　之, 今爾有衆. 汝曰, 我后不恤我衆, 舍我穡事, 而割正夏. 予惟聞汝衆言, 夏氏有罪, 予畏上帝, 不敢不正. 今汝其曰, 夏罪其如台. 夏王率　衆力, 率割夏邑, 有衆率怠弗協. 曰, 時日曷喪, 予及汝皆亡. 夏德若玆, 今朕必往.
SS商,湯誓02 爾尙輔予一人, 致天之罰. 予其大賚汝, 爾無不信. 朕不食言. 爾不從誓言, 予則　戮汝, 罔有攸赦. 
SS商,湯誓03 湯旣勝夏, 欲遷其社, 不可, 作夏社, 疑至, 臣扈. 夏師敗績, 湯遂從之, 遂伐三　, 　厥寶玉. 誼伯, 仲伯, 作典寶. 

<仲　之誥第二>

SS商,仲　00 湯歸自夏, 至于大坰, 仲　作誥. 
SS商,仲　01 成湯放桀于南巢, 惟有慙德. 曰, 予恐來世以台爲口實. 仲　乃作誥. 曰, 嗚呼. 惟天生民有欲, 無主乃亂. 惟天生聰明時乂. 有夏昏德, 民墜塗炭. 天乃錫王勇智, 表正萬邦, 纘禹舊服. 玆率厥典, 奉若天命. 
SS商,仲　02 夏王有罪, 矯誣上天, 以布命于下. 帝用不臧, 式商受命, 用爽厥師. 簡賢附勢, 寔繁有徒, 肇我邦予有夏, 若苗之有　, 若粟之有秕, 小大戰戰, 罔不懼于非辜, 　予之德言足聽聞. 惟王不邇聲色, 不殖貨利. 德懋懋官, 功懋懋賞, 用人惟己, 改過不吝, 克寬克仁, 彰信兆民. 乃葛伯仇餉, 初征自葛, 東征西夷怨, 南征北狄怨. 曰, 奚獨後予. 攸　之民, 室家相慶. 曰, 　予后, 后來其蘇, 民之戴商, 厥惟舊哉.
SS商,仲　03 佑賢輔德, 顯忠遂良. 兼弱攻昧, 取亂侮亡. 推亡固存, 邦乃其昌. 德日新, 萬邦惟懷, 志自滿, 九族乃離. 王懋昭大德, 建中于民. 以義制事, 以禮制心, 垂裕後昆. 予聞曰, 能自得師者王, 謂人莫己若者亡. 好問則裕, 自用則小. 嗚呼, 愼厥終, 惟其始, 殖有禮, 覆昏暴. 欽崇天道, 永保天命. 

<湯誥第三>

SS商,湯誥00 湯旣黜夏命, 復歸于　, 作湯誥. 
SS商,湯誥01 王歸自克夏, 至于　. 誕告萬方. 王曰, 嗟爾萬方有衆. 明聽予一人誥. 惟皇上帝, 降衷于下民, 若有恒性, 克綏厥猷惟后. 夏王滅德作威, 以敷虐于爾萬方百姓, 爾萬方百姓, 罹其凶害, 弗忍　毒. 　告無辜于上下神祇. 天道福善禍淫, 降災于夏, 以彰厥罪. 肆台小子, 將天命明威, 不敢赦. 敢用玄牡, 敢昭告于上天神后, 請罪有夏. 聿求元聖, 與之戮力, 以與爾有衆請命. 
SS商,湯誥02 上天孚佑下民, 罪人黜伏. 天命弗僭, 賁若草木, 兆民允殖. 　予一人, 輯寧爾邦家. 玆朕未知獲戾于上下. 慄慄危懼, 若將隕于深淵. 凡我造邦, 無從匪　, 無卽　淫. 各守爾典, 以承天休. 爾有善, 朕弗敢蔽, 罪當朕躬, 弗敢自赦, 惟簡在上帝之心. 其爾萬方有罪, 在予一人, 予一人有罪, 無以爾萬方. 嗚呼, 尙克時　, 乃亦有終. 咎單作明居.

<伊訓第四>

SS商,伊訓00 成湯旣沒, 太甲元年, 伊尹作伊訓, 肆明　后. 
SS商,伊訓01 惟元祀, 十有二月, 乙丑, 伊尹祠于先王. 奉嗣王祗見厥祖. 侯甸　后咸在, 百官總己以聽　宰. 伊尹乃明言烈祖之成德, 以訓于王. 
SS商,伊訓02 曰, 嗚呼. 古有夏先后, 方懋厥德, 罔有天災. 山川鬼神, 亦莫不寧, 　鳥獸魚鼈咸若. 于其子孫弗率, 皇天降災, 假手于我有命, 造攻自鳴條, 朕哉自　. 惟我商王, 布昭聖武, 代虐以寬, 兆民允懷. 今王嗣厥德, 罔不在初, 立愛惟親, 立敬惟長, 始于家邦, 終于四海. 
SS商,伊訓03 嗚呼. 先王肇修人紀, 從諫弗　, 先民時若. 居上克明. 爲下克忠, 與人不求備, 檢身若不及. 以至于有萬邦, 玆惟艱哉. 敷求哲人, 　輔于爾後嗣. 制官刑, 儆于有位. 曰, 敢有恒舞于宮, 　歌于室, 時謂巫風. 敢有殉于貨色, 恒于遊　, 時謂淫風. 敢有侮聖言, 逆忠直, 遠耆德, 比頑童, 時謂亂風. 惟玆三風十愆. 卿士有一于身, 家必喪. 邦君有一于身, 國必亡. 臣下不匡, 其刑墨, 具訓于蒙士. 
SS商,伊訓04 嗚呼. 嗣王祇厥身, 念哉. 聖謨洋洋, 嘉言孔彰. 惟上帝不常, 作善降之百祥, 作不善降之百殃. 爾惟德罔小, 萬邦惟慶. 爾惟不德罔大, 墜厥宗. 肆命　后. 

<太甲上第五>

SS商,太上00 太甲旣立, 不明, 伊尹放諸桐, 三年, 復歸于　, 思庸, 伊尹作太甲三篇. 
SS商,太上01 惟嗣王不惠于阿衡. 伊尹作書, 曰, 先王顧　天之明命, 以承上下神祇. 社稷宗廟, 罔不祇肅, 天監厥德, 用集大命, 撫綏萬方. 惟尹躬克左右厥　, 宅師. 肆嗣王丕承其緖. 惟尹躬先見于西邑夏, 自周有終, 相亦惟終, 其後嗣王, 罔克有終, 相亦罔終. 嗣王戒哉, 祗爾厥　. 　不　, 　厥祖.
SS商,太上02 王惟庸罔念聞. 伊尹乃言曰, 先王昧爽丕顯, 坐以待旦, 旁求俊彦, 啓迪後人, 無越厥命以自覆. 愼乃儉德, 惟懷永圖. 若虞機張, 往省括于度, 則釋, 欽厥止, 率乃祖攸行. 惟朕以　, 萬世有辭.
SS商,太上03 王未克變. 伊尹曰, 玆乃不義, 習與性成. 予弗狎于弗順. 營于桐宮, 密邇先王其訓, 無　世迷. 王　桐宮居憂. 克終允德. 

<太甲中第六>

SS商,太中01 惟三祀, 十有二月朔, 伊尹以冕服, 奉嗣王歸于　. 作書曰, 民非后, 罔克胥匡以生. 后非民, 罔以　四方, 皇天眷佑有商, 　嗣王克終厥德, 實萬世無疆之休.
SS商,太中02 王拜手稽首曰, 予小子不明于德, 自底不類, 欲敗度, 縱敗禮, 以速戾于厥躬. 天作　猶可違, 自作　不可　. 旣往背師保之訓, 弗克于厥初, 尙賴匡救之德, 圖惟厥終. 
SS商,太中03 伊尹拜手稽首. 曰, 修厥身, 允德協于下, 惟明后. 先王子惠困窮, 民服厥命, 罔有不悅, 　其有邦, 厥　乃曰, 　我后, 后來無罰. 王懋乃德, 視乃厥祖, 無時豫怠. 奉先思孝, 接下思恭. 視遠惟明, 聽德惟聰. 朕承王之休無　.

<太甲下第七>

SS商,太下01 伊尹申誥于王曰, 嗚呼. 惟天無親, 克敬惟親. 民罔常懷, 懷于有仁, 鬼神無常享, 享于克誠, 天位艱哉. 德惟治, 否德亂. 與治同道, 罔不興. 與亂同事, 罔不亡. 終始愼厥與, 惟明明后. 先王惟時懋敬厥德, 克配上帝. 今王嗣有令緖, 尙監玆哉.
SS商,太下02 若升高, 必自下. 若陟遐, 必自邇. 無輕民事惟難, 無安厥位惟危, 愼終于始. 有言逆于汝心, 必求諸道. 有言遜于汝志, 必求諸非道. 嗚呼. 弗慮胡獲, 弗爲胡成. 一人元良, 萬邦以貞. 君罔以辯言亂舊政, 臣罔以寵利居成功. 邦其永孚于休.

<咸有一德第八>

SS商,咸有00 伊尹作咸有一德. 
SS商,咸有01 伊尹旣復政厥　, 將告歸, 乃陳戒于德. 
SS商,咸有02 曰, 嗚呼. 天難諶, 命靡常, 常厥德, 保厥位, 厥德匪常, 九有以亡, 夏王弗克庸德, 慢神虐民, 皇天弗保, 監于萬方, 啓迪有命, 眷求一德, 　作神主. 惟尹躬　湯, 咸有一德, 克享天心, 受天明命. 以有九有之師, 爰革夏正, 非天私我有商, 惟天佑于一德. 非商求于下民, 惟民歸于一德. 德惟一, 動罔不吉, 德二三, 動罔不凶. 惟吉凶不僭在人, 惟天降災祥在德. 
SS商,咸有03 今嗣王新服厥命. 惟新厥德, 終始惟一, 時乃日新. 任官惟賢材, 左右惟其人. 臣爲上爲德, 爲下爲民, 其難其愼, 惟和惟一. 德無常師, 主善爲師, 善無常主, 協于克一. 　萬姓咸曰, 大哉. 王言. 又曰, 一哉王心. 克綏先王之祿, 永　烝民之生.
SS商,咸有04 嗚呼. 七世之廟, 可以觀德. 萬夫之長, 可以觀政. 后非民罔使, 民非后罔事, 無自廣以狹人. 匹夫匹婦, 不獲自盡, 民主罔與成厥功.
SS商,咸有05 沃丁旣葬伊尹于　, 咎單遂訓伊尹事, 作沃丁. 伊陟相大戊, 　有祥桑穀共生于朝, 伊陟贊于巫咸, 作咸乂四篇. 太戊贊于伊陟, 作伊陟原命. 仲丁遷于　. 作仲丁, 河亶甲居相, 作河亶甲, 祖乙　于耿, 作祖乙.

<盤庚上第九>

SS商,盤上00 盤庚五遷, 將治　殷, 民咨胥怨, 作盤庚三篇. 
SS商,盤上01 盤庚遷于殷, 民不適有居, 率　衆　, 出矢言. 曰, 我王來, 旣爰宅于玆. 重我民, 無盡劉, 不能胥匡以生. 卜稽曰, 其如台. 先王有服, 恪謹天命, 玆猶不常寧, 不常厥邑, 于今五邦. 今不承于古, 罔知天之斷命. 　曰, 其克從先王之烈, 若顚木之有由蘖. 天其永我命于玆新邑, 紹復先王之大業, 　綏四方. 盤庚斅于民, 由乃在位, 以常舊服, 正法度, 曰, 無或敢伏小人之攸箴. 王命衆悉至于庭. 
SS商,盤上02 王若曰格汝衆, 予告汝訓, 汝猷黜乃心, 無傲從康. 古我先王, 亦惟圖任舊人共政. 王播告之脩, 不匿厥指. 王用丕欽, 罔有逸言, 民用丕變. 今汝　　, 起信險膚, 予弗知乃所訟. 非予自荒玆德, 惟汝舍德, 不　予一人, 予若觀火. 予亦拙謀, 作乃逸. 若綱在綱, 有條而不紊, 若農服田力穡, 乃亦有秋. 汝克黜乃心, 施實德于民, 至于婚友, 丕乃敢大言, 汝有積德. 乃不畏戎毒于遠邇. 惰農自安, 不昏作勞, 不服田畝, 越其罔有黍稷. 汝不和吉言于百姓, 惟汝自生毒. 乃敗禍姦　, 以自災于厥身. 乃旣先惡于民, 乃奉其　, 汝悔身何及. 相時　民, 猶胥顧于箴言, 其發有逸口, 　予制乃短長之命. 汝曷弗告朕, 而胥動以浮言, 恐沈于衆. 若火之燎于原, 不可嚮邇其猶可撲滅, 則惟汝衆, 自作弗靖, 非予有咎.
SS商,盤上03 遲任有言曰, 人惟求舊, 器非求舊, 惟新. 古我先王　乃祖乃父, 胥及逸勤, 予敢動用非罰. 世選爾勞, 予不掩爾善. 玆予大享于先王, 爾祖其從與享之, 作福作災, 予亦不敢動用非德. 予告汝于難, 若射之有志. 汝無侮老成人, 無弱孤有幼. 各長于厥居, 勉出乃力, 聽予一人之作猷. 無有遠邇, 用罪伐厥死, 用德彰厥善. 邦之臧, 惟汝衆, 邦之不臧, 惟予一人有佚罰. 凡爾衆, 其惟致告, 自今至于後日, 各恭爾事, 齊乃位, 度乃口. 罰及爾身, 弗可悔.

<盤庚中第十>

SS商,盤中01 盤庚作, 惟涉河以民遷, 乃話民之弗率, 誕告用亶其有衆, 咸造勿褻在王庭. 盤庚乃登進厥民. 曰, 明聽朕言, 無荒失朕命. 嗚呼, 古我前后, 罔不惟民之承, 保后胥　, 鮮以不浮于天時. 殷降大虐, 先王不懷. 厥攸作視, 民利用遷, 汝曷弗念我古后之聞, 承汝　汝, 惟喜康共, 非汝有咎, 比于罰. 予若　懷玆新邑, 亦惟汝故, 以丕從厥志. 
SS商,盤中02 今予將試以汝遷, 安定厥邦, 汝不憂朕心之攸困, 乃咸大不宣乃心, 欽念以　, 動予一人. 爾惟自鞠自苦, 若乘舟, 汝弗濟, 臭厥載. 爾　不屬, 惟胥以沈, 不其或稽, 自怒曷　. 汝不謀長, 以思乃災, 汝誕勸憂. 今其有今罔後, 汝何生在上. 今予命汝一, 無起穢以自臭. 恐人倚乃身, 迂乃心. 予　續乃命于天, 予豈汝威. 用奉畜汝衆. 
SS商,盤中03 予念我先神后之勞爾先, 予丕克羞爾, 用懷爾然. 失于政, 陳于玆, 高后丕乃崇降罪疾曰, 曷虐朕民. 汝萬民乃不生生, 　予一人猷同心, 先后丕降與汝罪疾. 曰, 曷不　朕幼孫有比. 故有爽德, 自上其罰汝, 汝罔能迪. 古我先后, 旣勞乃祖乃父. 汝共作我畜民, 汝有　則在乃心, 我先后綏乃祖乃父, 乃祖乃父乃斷棄汝, 不救乃死. 玆予有亂政同位, 具乃貝玉, 乃祖先父, 丕乃告我高后曰, 作丕刑于朕孫, 迪高后, 丕乃崇降弗祥. 
SS商,盤中04 嗚呼. 今予告汝不易, 永敬大恤, 無胥絶遠. 汝分猷念以相從, 各設中于乃心. 乃有不吉不迪, 顚越不恭, 暫遇姦　, 我乃　殄滅之, 無遺育, 無　易種于玆新邑. 往哉生生. 今予將試以汝遷, 永建乃家. 

<盤庚下第十一>

SS商,盤下01 盤庚旣遷, 奠厥攸居, 乃正厥位, 綏爰有衆. 曰, 無戱怠, 懋建大命. 今予其敷心腹腎腸, 歷告爾百姓于朕志, 罔罪爾衆, 爾無共怒, 協比讒言予一人. 古我先王, 將多于前功, 適于山, 用降我凶德, 嘉績于朕邦. 今我民用蕩析離居, 罔有定極. 爾謂朕曷震動萬民以遷. 肆上帝將復我高祖之德, 亂越我家. 朕及篤敬, 恭承民命, 用永地于新邑. 肆予沖人, 非廢厥謀, 弔由靈, 各非敢違卜, 用宏玆賁.
SS商,盤下02 嗚呼. 邦伯師長, 百執事之人, 尙皆隱哉. 予其懋簡相爾, 念敬我衆, 朕不肩好貨, 敢恭生生, 鞠人謀人之保居, 敍欽. 今我旣羞告爾于朕志, 若否, 罔有弗欽. 無總于貨寶, 生生自庸. 式敷民德, 永肩一心.

<說命上第十二>

SS商,說上00 高宗夢得說, 使百工營求諸野, 得諸傅巖, 作說命三篇. 
SS商,說上01 王宅憂, 亮陰三祀. 旣免喪, 其惟弗言. 　臣咸諫于王曰, 嗚呼, 知之曰明哲, 明哲實作則, 天子惟君萬邦, 百官承式, 王言惟作命, 不言, 臣下罔攸稟令. 王庸作書以誥曰, 以台正于四方, 惟恐德弗類, 玆故弗言, 恭默思道, 夢帝賚予良弼, 其代予言. 乃審厥象, 　以形旁求于天下, 說築傅巖之野, 惟肖. 爰立作相, 王置諸其左右.
SS商,說上02 命之曰, 朝夕納誨, 以輔台德. 若金, 用汝作礪, 若濟巨川, 用汝作舟楫, 若歲大旱, 用汝作霖雨. 啓乃心, 沃朕心. 若藥弗瞑眩, 厥疾弗　. 若跣弗視地, 厥足用傷. 惟　乃僚, 罔不同心, 以匡乃　, 　率先王, 迪我高后, 以康兆民. 嗚呼, 欽予時命, 其惟有終.
SS商,說上03 說復于王曰, 惟木從繩則正, 后從諫則聖, 后克聖, 臣不命其承, 疇敢不祗若王之休命.

<說命中第十三>

SS商,說中01 惟說命總百官. 乃進于王曰, 嗚呼, 明王奉若天道, 建邦設都. 樹后王君公, 承以大夫師長. 不惟逸豫, 惟以亂民. 惟天聰明, 惟聖時憲, 惟臣欽若, 惟民從乂. 惟口起羞, 惟甲胄起戎, 惟衣裳在　, 惟干戈省厥躬. 王惟戒玆, 允玆克明, 乃罔不休. 惟治亂在庶官, 官不及私, 　惟其能, 爵罔及惡, 德惟其賢. 慮善以動, 動惟厥時. 有其善, 喪厥善, 矜其能, 喪厥功. 惟事事乃其有備, 有備無患. 無啓寵納侮. 無恥過作非. 惟厥攸居, 政事惟醇. 　于祭祀, 時謂弗欽, 禮煩則亂, 事神則難. 
SS商,說中02 王曰, 旨哉. 說乃言惟服. 乃不良于言, 予罔聞于行.
SS商,說中03 說拜稽首曰, 非知之艱, 行之惟艱, 王　不艱, 允　于先王成德, 惟說不言有厥咎. 

<說命下第十四>

SS商,說下01 王曰, 來汝說. 台小子舊學于甘盤. 旣乃遯于荒野, 入宅于河. 自河　　, 　厥終罔顯. 爾惟訓于朕志, 若作酒醴, 爾惟麴　, 若作和羹, 爾惟鹽梅. 爾交修予, 罔予棄. 予惟克邁乃訓. 
SS商,說下02 說曰, 王人求多聞, 時惟建事, 學于古訓, 乃有獲, 事不師古, 以克永世, 匪說攸聞. 惟學遜志, 務時敏, 厥修乃來. 允懷于玆, 道積于厥躬. 惟斅學半, 念終始典于學, 厥德修罔覺. 監于先王成憲, 其永無愆. 惟說式克欽承, 旁招俊乂, 列于庶位.
SS商,說下03 王曰, 嗚呼, 說四海之內, 咸仰朕德, 時乃風. 股肱惟人, 良臣惟聖. 昔先正保衡, 作我先王. 乃曰, 予弗克　厥后惟堯舜, 其心愧恥, 若撻于市, 一夫不獲, 則曰時予之辜, 佑我烈祖, 格于皇天, 爾尙明保予, 罔　阿衡, 專美有商. 惟后非賢不乂, 惟賢非后不食, 其爾克紹乃　于先王, 永綏民. 說拜稽首曰, 敢對揚天子之休命. 

<高宗　日第十五>

SS商,高宗00 高宗祭成湯, 有飛雉升鼎耳而　, 祖己訓諸王, 作高宗　日, 高宗之訓. 
SS商,說下01 高宗　日, 越有　雉, 祖己曰, 惟先格王, 正厥事. 乃訓于王曰, 惟天監下民, 典厥義, 降年有永有不永, 非天夭民, 民中絶命. 民有不若德, 不聽罪, 天旣孚命正厥德. 乃曰, 其如台. 嗚呼, 王司敬民, 罔非天胤, 典祀無　于　. 

<西伯戡黎第十六>

SS商,西伯00  殷始咎周, 周人乘黎, 祖伊恐, 奔告于受, 作西伯戡黎. 
SS商,西伯01 西伯旣戡黎. 祖伊恐, 奔告于王曰, 天子. 天旣訖我殷命. 格人元龜, 罔敢知吉. 非先王不相我後人, 惟王淫戱用自絶. 故天棄我, 不有康食, 不虞天性, , 不迪率典. 今我民罔弗欲喪, 曰天曷不降威. 大命不摯, 今王其如台.
SS商,西伯02 王曰, 嗚呼. 我生不有命在天. 祖伊反曰, 嗚呼. 乃罪多參在上, 乃能責命于天, 殷之卽喪, 指乃功, 不無戮于爾邦. 

<微子第十七>

SS商,微子00 殷旣錯天命, 微子作誥, 父師, 少師. 
SS商,微子01 微子若曰, 父師少師. 殷其弗或亂正四方, 我祖　遂陳于上, 我用沈　于酒, 用亂敗厥德于下. 殷罔不小大, 好草竊姦　, 卿士師師非度, 凡有辜罪, 乃罔恒獲, 小民方興, 相爲敵　, 今殷其淪喪, 若涉大水, 其無津涯, 殷遂喪越至于今. 曰, 父師少師. 我其發出狂. 吾家　遜于荒. 今爾無指, 告予顚　, 若之何其. 
SS商,微子02 父師若曰, 王子. 天毒降災荒殷邦, 方興沈　于酒. 乃罔畏畏, 　其耉長, 舊有位人. 今殷民, 乃攘竊神祇之犧　牲, 用以容, 將食無災. 降監殷民, 用又　斂, 召敵　不怠, 罪合于一, 多瘠罔詔. 商今其有災, 我興受其敗. 商其淪喪, 我罔爲臣僕, 詔王子出迪, 我舊云刻子. 王子弗出, 我乃顚　. 自靖, 人自獻于先王, 我不顧行遯. 

<第四篇 周書>

<泰誓第一>

SS周,泰上00 惟十有一年武王伐殷, 一月戊午師渡孟津, 作泰誓三篇. 
SS周,泰上01 惟十有三年春, 大會于孟津. 王曰, 嗟, 我友邦　君越我御事庶士, 明聽誓. 惟天地萬物父母, 惟人萬物之靈, 亶聰明作元后, 元后作民父母. 今商王受弗敬上天, 降災下民. 沈　冒色, 敢行暴虐, 罪人以族, 官人以世. 惟宮室臺　陂池侈服, 以殘害于爾萬姓, 焚炙忠良, 　剔孕婦. 皇天震怒, 命我文考肅將天威, 大勳未集. 肆予小子發, 以爾友邦　君觀政于商, 惟受罔有悛心, 乃夷居弗事上帝神祗, 遺厥先宗廟弗祀, 犧牲　盛旣于凶盜, 乃曰, 吾有民有命, 罔懲其侮.
SS周,泰上02 天佑下民, 作之君, 作之師, 惟其克相上帝, 寵綏四方, 有罪無罪, 予曷敢有越厥志. 同力度德, 同德度義, 受有臣億萬, 惟億萬心, 予有臣三千, 惟一心. 商罪貫盈, 天命誅之, 予弗順天, 厥罪惟鈞. 予小子夙夜祗懼, 受命文考, 類于上帝, 宜于　土, 以爾有衆　天之罰. 天矜于民, 民之所欲天必從之, 爾尙弼予一人, 永淸四海. 時哉, 弗可失. 

<泰誓中第二>

SS周,泰中01 惟戊午, 王次于河朔. 　后以師畢會, 王乃徇師而誓. 曰, 嗚呼, 西土有衆. 咸聽朕言. 我聞, 吉人爲善惟日不足, 凶人爲不善亦惟日不足. 今商王受力行無度, 播棄犁老, 　比罪人, 淫　肆虐, 臣下化之, 朋家作仇, 脅權相滅, 無辜　天, 穢德彰聞. 
SS周,泰中02 惟天惠民, 惟　奉天, 有夏桀不克若天, 流毒下國, 天乃佑命成湯, 降黜夏命. 惟受罪浮于桀, 剝喪元良, 賊虐諫輔, 謂己有天命, 謂敬不足行, 謂祭無益, 謂暴無傷. 厥監惟不遠, 在彼夏王. 天其以予乂民, 朕夢協朕卜, 襲于休祥, 戎商必克. 受有億兆夷人, 離心離德, 予有亂臣十人, 同心同德, 雖有周親, 不如仁人.
SS周,泰中03 天視自我民視, 天聽自我民德. 百姓有過在予一人, 今朕必往. 我武惟揚, 侵于之疆, 取彼凶殘, 我伐用張, 于湯有光. 　哉, 夫子. 罔或無畏, 寧執非敵. 百姓　　, 若崩厥角. 嗚呼. 乃一德一心, 立定厥功, 惟克永世.

<泰誓下第三>

SS周,泰下01 時厥明, 王乃大巡六師, 明誓衆士. 王曰, 嗚呼, 我西土君子. 天有顯道, 厥類惟彰, 今商王受, 狎侮五常, 荒怠弗敬, 自絶于天, 結怨于民. 　朝涉之脛, 剖賢人之心, 作威殺戮, 毒　四海, 崇信姦回, 放黜師保, 屛棄典刑, 囚奴正士, 郊社不修, 宗廟不享, 作奇技淫巧, 以悅婦人, 上帝弗順, 祝降時喪, 爾其孜孜奉予一人, 恭行天罰. 
SS周,泰下02 古人有言曰, 撫我則后, 虐我則　. 獨夫受洪惟作威, 乃汝世　. 樹德務滋, 除惡務本, 肆予小子, 誕以爾衆士殄殲乃　, 爾衆士其尙迪果毅, 以登乃　. 功多有厚賞, 不迪有顯戮. 嗚呼. 惟我文考, 若日月之照臨. 光于四方, 顯于西土, 惟我有周, 誕受多方. 予克受, 非予武, 惟朕文考無罪. 受克予, 非朕文考有罪, 惟予小子無良. 

<牧誓第四>

SS周,牧誓00 武王戎車三百兩, 虎賁三百人, 與受戰于牧野, 作牧書. 
SS周,牧誓01 時甲子昧爽, 王朝至于商郊牧野, 乃誓. 王左杖黃鉞, 右秉白　以麾, 曰, 　矣, 西土之人. 王曰, 嗟, 我友邦　君, 御事司徒司馬司空, 亞旅師氏, 千夫長百夫長, 及庸蜀羌　微盧彭　人. 稱爾戈, 比爾干, 立爾矛. 予其誓. 
SS周,牧誓02 王曰, 古人有言曰, 牝　無晨, 牝　之晨, 惟家之索. 今商王受, 惟婦言是用, 昏棄厥肆祀弗答, 昏棄厥遺王父母弟不迪, 乃惟四方之多罪逋逃, 是崇是長, 是信是使, 是以爲大夫卿士, 　暴虐于百姓, 以姦　于商邑. 今予發, 惟恭行天之罰. 今日之事, 不愆于六步七步, 乃止齊焉. 夫子, 　哉. 不愆于四伐五伐六伐七伐, 乃止齊焉. 　哉, 夫子. 尙桓桓如虎如　如熊如　于商郊, 弗　克奔, 以役西土. 　哉, 夫子. 爾所弗　, 其于爾躬有戮.

<武成第五>

SS周,武成00 武王伐殷, 往伐歸獸. 識其政事, 作武成. 
SS周,武成01 惟一月壬辰旁死魄, 越翼日癸巳, 王朝步自周于征伐商. 厥四月哉生明, 王來自商至于　, 乃偃武修文, 歸馬于華山之陽, 放牛于桃林之野, 示天下弗服. 丁未祀于周廟, 邦甸侯衛, 駿奔走, 執豆　. 越三日庚戌, 柴望, 大告武成.
SS周,武成02 旣生魄, 庶邦　君　百工, 受命于周. 王若曰, 嗚呼, 　后. 惟先王建邦啓土, 公劉克篤前烈, 至于大王肇基王迹, 王季其勤王家, 我文考文王, 克成厥勳, 誕膺天命, 以撫方夏, 大邦畏其力, 小邦懷其德. 惟九年, 大統未集. 予小子其承厥志. 　商之罪, 告于皇天后土, 所過名山大川曰, 惟有道曾孫周王發, 將有大正于商. 今商王受無道, 暴殄天物, 害虐烝民, 爲天下逋逃主, 萃淵藪. 予小子旣獲仁人, 敢祗承上帝, 以　亂略, 華夏蠻貊罔不率　. 恭天成命, 肆予東征, 綏厥士女, 惟其士女, 　厥玄黃, 昭我周王. 天休震動, 用附我大邑周. 惟爾有神, 尙克相予, 以濟兆民, 無作神羞. 旣戊午, 師渡孟津, 癸亥, 陳于商郊, 俟天休命. 甲子昧爽, 受率其旅若林, 會于牧野. 罔有敵于我師, 前徒倒戈, 攻于後以北, 血流漂杵. 一戎衣, 天下大定. 乃反商政, 政由舊. 釋箕子囚, 封比干墓, 式商容閭. 散鹿臺之財, 發鉅橋之粟, 大賚于四海, 而萬姓悅服.
SS周,武成03 列爵惟五, 分土惟三, 建官惟賢, 位事惟能. 重民五敎, 惟食喪祭, 惇信明義, 崇德報功, 垂拱而天下治. 

<洪範第六>

SS周,洪範00 武王勝殷, 殺受立武庚, 以箕子歸, 作洪範. 
SS周,洪範01 惟十有三祀, 王訪于箕子. 王乃言曰, 嗚呼, 箕子. 惟天陰　下民, 相協厥居, 我不知其　倫攸敍. 箕子乃言曰, 我聞, 在昔, 　　洪水, 汨陳其五行, 帝乃震怒, 不　洪範九疇, 　倫攸　. 　則　死, 禹乃嗣興, 天乃錫禹洪範九疇, 　倫攸敍. 初一曰五行, 次二曰敬用五事, 次三曰農用八政, 次四曰協用五紀, 次五曰建用皇極, 次六曰乂用三德, 次七曰明用稽疑, 次八曰念用庶徵, 次九曰嚮用五福威用六極. 
SS周,洪範02 一, 五行, 一曰水, 二曰火, 三曰木, 四曰金, 五曰土. 水曰潤下, 火曰炎上, 木曰曲直, 金曰從革, 土爰稼穡. 潤下作鹹, 炎上作苦, 曲直作酸, 從革作辛, 稼穡作甘. 
SS周,洪範03 二, 五事, 一曰貌, 二曰言, 三曰視, 四曰聽, 五曰思, 貌曰恭, 言曰從, 視曰明, 聽曰聰, 思曰睿, 恭作肅, 從作乂, 明作　, 聰作謀, 睿作聖. 
SS周,洪範04 三, 八政, 一曰食, 二曰貨, 三曰祀, 四曰司空, 五曰司徒, 六曰司寇, 七曰賓, 八曰師. 
SS周,洪範05 四, 五紀, 一曰歲, 二曰月, 三曰日, 四曰星辰, 五曰　數. 
SS周,洪範06 五, 皇極, 皇建其有極, 斂時五福, 用敷錫厥庶民, 惟時厥庶民, 于汝極, 錫汝保極. 凡厥庶民, 無有淫朋, 人無有比德, 惟皇作極. 凡厥庶民, 有猷有爲有守, 汝則念之. 不協于極, 不罹于咎, 皇則受之, 而康而色曰, 予攸好德, 汝則錫之福. 時人斯其惟皇之極. 無虐　獨, 而畏高明. 人之有能有爲, 使羞其行, 而邦其昌, 凡厥正人, 旣富方穀. 汝弗能使有好于而家, 時人斯其辜, 于其無好德, 汝雖錫之福, 其作汝用咎. 無偏無陂, 遵王之義, 無有作好, 遵王之道, 無有作惡, 遵王之路. 無偏無黨, 王道蕩蕩, 無黨無偏, 王道平平, 無反無側, 王道正直, 會其有極, 歸其有極. 曰, 皇極之敷言, 是　是訓, 于帝其訓, 凡厥庶民, 極之敷言, 是訓是行, 以近天子之光, 曰, 天子作民父母, 以爲天下王. 
SS周,洪範07 六, 三德, 一曰正直, 二曰剛克, 三曰柔克, 平康正直, 彊弗友剛克, 燮友柔克, 沈潛剛克, 高明柔克. 惟　作福, 惟　作威, 惟　玉食. 臣無有作福作威玉食, 臣之有作福作威玉食, 其害于而家, 凶于而國, 人用側頗僻, 民用僭　. 
SS周,洪範08 七, 稽疑, 擇建立卜筮人, 乃命卜筮. 曰雨, 曰霽, 曰蒙, 曰驛, 曰克, 曰貞, 曰悔. 凡七, 卜五, 占用二, 衍　. 立時人作卜筮, 三人占, 則從二人之言. 汝則有大疑, 謀及乃心, 謀及卿士, 謀及庶人, 謀及卜筮. 汝則從, 龜從, 筮從, 卿士從, 庶民從, 是之謂大同, 身其康彊, 子孫其逢, 吉. 汝則從, 龜從, 筮從, 卿士逆, 庶民逆, 吉. 卿士從, 龜從, 筮從, 汝則逆, 庶民逆, 吉. 庶民從, 龜從, 筮從, 汝則逆, 卿士逆, 吉. 汝則從, 龜從, 筮逆, 卿士逆, 庶民逆, 作內吉, 作外凶. 龜筮共違于人, 用靜吉, 用作凶. 
SS周,洪範09 八, 庶徵, 曰雨, 曰暘, 曰　, 曰寒, 曰風, 曰時, 五者來備, 各以其敍, 庶草蕃　. 一極備凶, 一極無凶. 曰休徵, 曰肅, 時雨若, 曰乂, 時暘若, 曰　, 時　若, 曰謀, 時寒若, 曰聖, 時風若. 曰咎徵, 曰狂, 恒雨若, 曰僭, 恒暘若, 曰豫, 恒　若, 曰急, 恒寒若, 曰蒙, 恒風若. 曰, 王省惟歲, 卿士惟月, 師尹惟日. 歲月日, 時無易, 百穀用成, 乂用明, 俊民用章, 家用平康. 日月歲, 時旣易, 百穀用不成, 乂用昏不明, 俊民用微, 家用不寧. 庶民惟星, 星有好風, 星有好雨. 日月之行, 則有冬有夏, 月之從星, 則以風雨. 
SS周,洪範10 九, 五福, 一曰壽, 二曰富, 三曰康寧, 四曰攸好德, 五曰考終命. 六極, 一曰凶短折, 二曰疾, 三曰憂, 四曰貧, 五曰惡, 六曰弱. 武王旣勝殷, 邦諸侯, 班宗　, 作分器. 

<旅獒第七>

SS周,旅獒00 西旅獻獒, 太保作旅獒. 
SS周,旅獒01 惟克商, 遂通道于九夷八蠻, 西旅　貢厥獒, 太保乃作旅獒, 用訓于王.
SS周,旅獒02 曰, 嗚呼. 明王愼德, 四夷咸賓, 無有遠邇, 畢獻方物, 惟服食器用. 王乃昭德之致于異姓之邦, 無替厥服, 分寶玉于伯叔之國, 時庸展親, 人不易物, 惟德其物.
SS周,旅獒03 德盛不狎侮, 狎侮君子, 罔以盡人心, 狎侮小人, 罔以盡其力. 不役耳目, 百度惟貞. 玩人喪德, 玩物喪志, 志以道寧, 言以道接. 不作無益害有益, 功乃成, 不貴異物賤用物, 民乃足. 犬馬, 非其土性不畜, 珍禽奇獸, 不育于國. 不寶遠物, 則遠人格, 所寶惟賢, 則邇人安.
SS周,旅獒04 嗚呼. 夙夜罔或不勤. 不矜細行, 終累大德, 爲山九　, 功虧一　. 允迪玆, 生民保厥居, 惟乃世王.

<金　第八>

SS周,金　00 武王有疾, 周公作金　. 
SS周,金　01 旣克商二年, 王有疾, 弗豫, 二公曰, 我其爲王穆卜. 周公曰, 未可以戚我先王. 公乃自以爲功, 爲三壇同　, 爲壇於南方, 北面, 周公立焉, 植璧秉珪, 乃告大王王季文王. 史乃冊祝曰, 惟爾元孫某, 　　虐疾, 若爾三王, 是有丕子之責于天, 以旦代某之身. 予仁若考, 能多材多藝, 能事鬼神, 乃元孫, 不若旦多材多藝, 不能事鬼神. 乃命于帝庭, 敷佑四方, 用能定爾子孫于下地, 四方之民, 罔不祗畏. 嗚呼. 無墜天之降寶命. 我先王亦永有依歸. 今我卽命于元龜, 爾之許我, 我其以璧與珪, 歸俟爾命, 爾不許我, 我乃屛璧與珪. 乃卜三龜, 一習吉, 啓　見書, 乃幷是吉. 公曰, 體, 王其罔害. 予小子新命于三王, 惟永終是圖, 玆攸俟, 能念予一人. 公歸, 乃納冊于金　之　中, 王翼日乃　. 
SS周,金　02 武王旣喪, 管叔及其　弟, 乃流言於國曰, 公將不利於孺子. 周公乃告二公曰, 我之弗　, 我無以告我先王. 周公居東二年, 則罪人斯得. 于後公乃爲詩以貽王, 名之曰　　, 王亦未敢　公. 
SS周,金　03 秋大熟未穫, 天大雷電以風, 禾盡偃, 大木斯拔, 邦人大恐, 王與大夫盡弁, 以啓金　之書, 乃得周公所自以爲功, 代武王之說. 二公及王, 乃問諸史與百執事, 對曰, 信. 噫. 公命我勿敢言. 王執書以泣曰, 其勿穆卜. 昔公勤勞王家, 惟予沖人弗及知, 今天動威, 以彰周公之德, 惟朕小子其新逆, 我國家禮亦宜之. 王出郊, 天乃雨, 反風, 禾則盡起. 二公命邦人, 凡大木所偃, 盡起而築之, 歲則大熟. 

<大誥第九>

SS周,大誥00 武王崩, 三監及淮夷叛. 周公相成王, 將黜殷, 作大誥. 
SS周,大誥01 王若曰, 猷. 大誥爾多邦越爾御事. 弗弔天降割于我家不少, 延洪惟我幼沖人, 嗣無疆大歷服, 弗造哲迪民康, 　曰其有能格知天命. 已予惟小子, 若涉淵水, 予惟往求朕攸濟. 敷賁, 敷前人受命, 玆不忘大功, 予不敢閉于天降威用. 寧王遺我大寶龜, 紹天命, 卽命, 曰, 有大艱于西土. 西土人亦不靜, 越玆蠢. 殷小　誕敢紀其敍, 天降威, 知我國有疵, 民不康, 曰, 予復, 反鄙我周邦. 今蠢, 今翼日, 民獻有十夫予翼, 以于　寧武圖功. 我有大事休, 朕卜幷吉. 肆予告我友邦君越尹氏庶士御事, 曰, 予得吉卜, 予惟以爾庶邦, 于伐殷逋播臣. 爾庶邦君越庶士御事, 罔不反曰, 艱大. 民不靜, 亦惟在王宮邦君室. 越予小子考翼, 不可征. 王害不違卜. 肆予沖人永思艱, 曰, 嗚呼. 允蠢, 鰥寡哀哉. 予造天役, 遺大投艱于朕身. 越予沖人不　自恤. 義, 爾邦君越爾多士尹氏御事綏予曰, 無毖于恤. 不可不成乃寧考圖功. 已予惟小子, 不敢替上帝命, 天休于寧王, 興我小邦周, 寧王惟卜用, 克綏受玆命, 今天其相民, 　亦惟卜用. 嗚呼, 天明畏, 弼我丕丕基. 
SS周,大誥02 王曰, 爾惟舊人, 爾丕克遠省, 爾知寧王若勤哉. 天　毖我成功所, 予不敢不極卒寧王圖事. 肆予大化誘我友邦君, 天　　辭, 其考我民, 予曷其不于前寧人圖功攸終. 天亦惟用勤毖我民, 若有疾, 予曷敢不于前寧人攸受休畢. 王曰, 若昔朕其逝, 朕言艱日思, 若考作室旣　法, 厥子乃弗肯堂, 　肯構. 厥父　, 厥子乃弗肯播, 　肯穫. 厥考翼, 其肯曰, 予有後, 弗棄基. 肆予曷敢不越　　寧王大命. 若兄考乃有友, 伐厥子, 民養其勸弗救. 
SS周,大誥03 王曰, 嗚呼. 肆哉. 爾庶邦君越爾御事. 爽邦由哲, 亦惟十人迪知上帝命. 越天　　, 爾詩罔敢易法, 　今天降戾于周邦. 惟大艱人, 誕　胥伐于厥室, 爾亦不知天命不易. 予永念曰, 天惟喪殷若穡夫, 予曷敢不終朕畝. 天亦惟休于前寧人, 予曷其極卜, 敢弗于從. 率寧人, 有指疆土. 　今卜幷吉. 肆朕誕以爾東征, 天命不僭, 卜陳惟若玆. 

<微子之命第十>

SS周,微子00 成王旣黜殷命, 殺武庚. 命微子啓, 代殷後, 作微子之命. 
SS周,微子01 王若曰, 猷, 殷王元子. 惟稽古崇德象賢, 統承先王, 修其禮物. 作賓于王家, 與國咸休, 永世無窮. 嗚呼. 乃祖成湯, 克齊聖廣淵, 皇天眷佑, 誕受厥命. 撫民以寬, 除其邪虐, 功加于時, 德垂後裔. 爾惟踐修厥猷, 舊有令聞, 恪愼克孝, 肅恭神人, 予嘉乃德曰, 篤不忘. 上帝時歆, 下民祗協, 庸建爾于上公, 尹玆東夏.
SS周,微子02 欽哉. 往敷乃訓, 愼乃服命, 率由典常, 以蕃王室. 弘乃烈祖, 律乃有民, 永綏厥位, 毗予一人. 世世享德, 萬邦作式, 　我有周無　. 嗚呼. 往哉惟休, 無替朕命. 唐叔得禾, 異畝同穎, 獻諸天子. 王命唐叔, 歸周公于東, 作歸禾. 周公旣得命禾, 旅天子之命, 作嘉禾. 

<康誥第十一>

SS周,康誥00 成王旣伐管叔蔡叔, 以殷餘民封康叔, 作康誥酒誥梓材. 
SS周,康誥01 惟三月哉生魄, 周公初基, 作新大邑于東國洛. 四方民大和會, 侯甸男邦采衛百工播民, 和見士于周. 周公咸勤, 乃洪大誥治.
SS周,康誥02 王若曰, 孟侯, 朕其弟, 小子封. 惟乃丕顯考文王, 克明德愼罰, 不敢侮鰥寡, 庸庸祗祗威威顯民. 用肇造我區夏, 越我一二邦以修, 我西土惟時　冒, 聞于上帝, 帝休, 天乃大命文王, 　戎殷, 誕受厥命, 越厥邦厥民惟時敍. 乃寡兄　, 肆汝小子封, 在玆東土. 
SS周,康誥03 王曰, 嗚呼, 封. 汝念哉. 今民將在祗　乃文考, 紹聞衣德言. 往敷求于殷先哲王, 用保乂民. 汝丕遠惟商耉成人, 宅心知訓. 別求聞由古先哲王, 用康保民, 弘于天若. 德裕乃身, 不廢在王命. 王曰, 嗚呼, 小子封. 　　乃身, 敬哉. 天畏　　, 民情大可見, 小人難保, 往盡乃心, 無康好逸豫, 乃其乂民. 我聞曰, 怨不在大, 亦不在小, 惠不惠, 懋不懋. 已汝惟小子. 乃服惟弘王, 應保殷民. 亦惟助王, 宅天命, 作新民. 
SS周,康誥04 王曰, 嗚呼, 封. 敬明乃罰. 人有小罪, 非　乃惟終, 自作不典式爾, 有厥罪小, 乃不可不殺. 乃有大罪, 非終, 乃惟　災, 適爾. 旣道極厥辜, 時乃不可殺. 王曰, 嗚呼, 封. 有敍, 時乃大明服, 惟民其　懋和. 若有疾, 惟民其畢棄咎, 若保赤子, 惟民其康乂. 非汝封刑人殺人, 無或刑人殺人. 非汝封又曰　　人, 無或　　人. 王曰, 外事, 汝陳時　, 司師玆殷罰有倫. 又曰, 要囚服念五六日, 至于旬時, 丕蔽要囚. 王曰, 汝陳時　事, 罰蔽殷　. 用其義刑義殺, 勿庸以次汝封. 乃汝盡遜, 曰時敍, 惟曰未有遜事. 已汝惟小子, 未其有若汝封之心. 朕心朕德, 惟乃知. 凡民自得罪, 寇攘姦　, 殺越人于貨, 　不畏死, 罔弗　. 王曰, 封. 元惡大　, 　惟不孝不友. 子弗祗服厥父事, 大傷厥考心, 于父不能字厥子, 乃疾厥子. 于弟弗念天顯, 乃弗克恭厥兄, 兄亦不念鞠子哀, 大不友于弟. 惟弔玆, 不于我政人得罪, 天惟與我民　大泯亂, 曰, 乃其速由文王作罰, 刑玆無赦. 不率大　, 　惟外庶子訓人, 惟厥正人越小臣諸節, 乃別播敷, 造民大譽, 弗念弗庸, 　厥君. 時乃引惡, 惟朕　. 已汝乃其速由玆義, 率殺. 亦惟君惟長, 不能厥家人越厥小臣外正, 惟威惟虐, 大放王命, 乃非德用乂. 汝亦罔不克敬典, 乃由裕民, 惟文王之敬忌, 乃裕民. 曰, 我惟有及, 則予一人以　. 
SS周,康誥05 王曰, 封. 爽惟民, 迪吉康. 我時其惟殷先哲王德, 用康乂民作求. 　今民罔迪不適. 不迪則罔政在厥邦. 王曰, 封. 予惟不可不監, 告汝德之說于罰之行. 今惟民不靜, 未戾厥心, 迪屢未同, 爽惟天其罰　我, 我其不怨. 惟厥罪無在大, 亦無在多, 　曰其尙顯聞于天. 王曰, 嗚呼, 封, 敬哉. 無作怨, 勿用非謀非　, 蔽時　, 丕則敏德. 用康乃心, 顧乃德, 遠乃猷, 裕乃以民寧, 不汝瑕殄. 
SS周,康誥06王曰, 嗚呼. 肆, 汝小子封. 惟命不于常, 汝念哉, 無我殄享. 明乃服命, 高乃聽, 用康乂民. 王若曰, 往哉, 封. 勿替敬典, 聽朕告汝, 乃以殷民世享. 

<酒誥第十二>

SS周,酒誥01 王若曰, 明大命于妹邦. 乃穆考文王肇國在西土, 厥誥毖庶邦庶士越少正御事, 朝夕曰, 祀玆酒. 惟天降命肇我民, 惟元祀. 天降威, 我民用大亂喪德, 亦罔非酒惟行, 越小大邦用喪, 亦罔非酒惟辜. 文王誥敎小子有正有事, 無　酒. 越庶國飮惟祀, 德將無醉. 惟曰, 我民迪小子, 惟土物愛, 厥心臧, 聰聽祖考之　訓, 越小大德, 小子惟一. 妹土. 嗣爾股肱, 純其藝黍稷, 奔走事厥考厥長, 肇牽車牛遠服賈, 用孝養厥父母, 厥父母慶, 自洗　, 致用酒. 庶士, 有正, 越庶伯君子. 其爾典聽朕敎. 爾大克羞耉惟君, 爾乃飮食醉飽. 丕惟曰, 爾克永觀省, 作稽中德, 爾尙克羞饋祀, 爾乃自介用逸. 玆乃允惟王正事之臣, 玆亦惟天若元德, 永不忘在王家. 
SS周,酒誥02 王曰, 封. 我西土　　邦君御事小子, 尙克用文王敎, 不　於酒. 故我至于今, 克受殷之命. 王曰, 封. 我聞惟曰, 在昔殷先哲王, 迪畏天, 顯小民, 經德秉哲, 自成湯咸至于帝乙, 成王畏相. 惟御事, 厥　有恭, 不敢自暇自逸, 　曰其敢崇飮. 越在外服侯甸男衛邦伯, 越在內服百僚庶尹惟亞惟服宗工, 越百姓里居, 罔敢　于酒, 不惟不敢, 亦不暇. 惟助成王德顯, 越尹人祗　. 我聞亦惟曰, 在今後嗣王　身, 厥命罔顯于民, 祗保越怨不易, 誕惟厥縱淫　于非　, 用燕喪威儀, 民罔不　傷心. 惟荒　于酒, 不惟自息乃逸, 厥心疾　, 不克畏死, 辜在商邑, 越殷國滅無罹. 弗惟德馨香祀, 登聞于天, 誕惟民怨, 庶　自酒, 腥聞在上. 故天降喪于殷, 罔愛于殷, 惟逸, 天非虐, 惟民自速辜. 
SS周,酒誥03 王曰, 封. 予不惟若玆多誥. 古人有言曰, 人無於水監, 當於民監, 今惟殷墜厥命, 我其可不大監, 撫于時. 予惟曰, 汝　毖殷獻臣, 侯甸男衛, 　太史友內史友, 越獻臣百宗工. 　惟爾事, 服休服采. 　惟若疇, 圻父薄違, 農父若保, 宏父定　. 　汝剛制于酒. 厥或誥曰, 　飮, 汝勿佚, 盡執拘, 以歸于周, 予其殺. 又惟殷之迪諸臣惟工, 乃　于酒, 勿庸殺之, 姑惟敎之. 有斯明享, 乃不用我敎辭, 惟我一人弗恤, 弗　乃事, 時同于殺. 王曰, 封. 汝典聽朕毖, 勿辯乃司民　于酒. 

<梓材第十三>

SS周,梓材01 王曰, 封. 以厥庶民　厥臣達大家, 以厥臣達王, 惟邦君. 汝若恒越曰, 我有師師, 司徒司馬司空, 尹旅. 曰予罔　殺人. 亦厥君先敬勞, 肆　厥敬老. 肆往, 姦　殺人歷人宥, 肆亦見厥君事, 　敗人宥. 王啓監, 厥亂爲民, 曰, 無胥　, 無胥虐, 至于敬寡, 至于屬婦, 合由以容. 王其效邦君越御事, 厥命曷以. 引養引恬. 自古王若玆, 監罔攸　.
SS周,梓材02 惟曰, 若稽田, 旣勤敷　, 惟其陳脩, 爲厥疆　. 若作室家, 旣勤垣墉, 惟其　　茨. 若作梓材, 旣勤樸　, 惟其　丹　. 今王惟曰, 先王旣勤用明德, 懷爲夾, 庶邦享, 作兄弟方來. 亦旣用明德, 后式典集, 庶邦丕享. 皇天旣付中國民越厥疆土于先王, 肆王惟德用和　先後迷民, 用　先王受命. 已若玆監. 惟曰, 欲至于萬年惟王, 子子孫孫永保民. 

<召誥第十四>

SS周,召誥01 惟二月旣望越六日乙未, 王朝步自周, 則至于　. 惟太保先周公相宅, 越若來三月惟丙午　越三日戊申, 太保朝至于洛, 卜宅, 厥其得卜, 則經營. 越三日庚戌, 太保乃以庶殷, 攻位于洛汭, 越五日甲寅位成. 若翼日乙卯, 周公朝至于洛, 則達觀于新邑營. 越三日丁巳, 用牲于郊, 牛二. 越翼日戊午, 乃社于新邑, 牛一羊一豕一. 越七日甲子, 周公乃朝用書, 命庶殷侯甸男邦伯. 厥旣命殷庶, 庶殷丕作. 太保乃以庶邦　君, 出取弊, 乃復入錫周公, 曰, 拜手稽首, 旅王若公. 誥告庶殷越自乃御事.
SS周,召誥02 嗚呼. 皇天上帝改厥元子玆大國殷之命, 惟王受命, 無疆惟休, 亦無疆惟恤, 嗚呼, 曷其柰何弗敬. 天旣遐終大邦殷之命, 玆殷多先哲王在天. 越厥後王後民, 玆服厥命, 厥終智藏　在. 夫知保抱　持厥婦子, 以哀　天, 　厥亡出執. 嗚呼. 天亦哀于四方民, 其眷命用懋, 王其疾敬德. 相古先民有夏, 天迪從子保, 面稽天若, 今時旣墜厥命. 今相有殷, 天迪格保, 面稽天若, 今時旣墜厥命. 今沖子嗣, 則無遺壽耉. 曰其稽我古人之德, 　曰其有能稽謀自天.
SS周,召誥03 嗚呼. 有王雖小, 元子哉, 其丕能　于小民, 今休. 王不敢後, 用顧畏于民　. 王來紹上帝, 自服于土中. 旦曰, 其作大邑, 其自時配皇天, 毖祀于上下, 其自時中乂. 王厥有成命, 治民今休. 王先服殷御事, 比介于我有周御事, 節性惟日其邁.
SS周,召誥04 王敬作所, 不可不敬德. 我不可不監于有夏, 亦不可不監于有殷. 我不敢知曰, 有夏服天命, 惟有歷年. 我不敢知曰, 不其延, 惟不敬厥德, 乃早墜厥命. 我不敢知曰, 有殷受天命, 惟有歷年. 我不敢知曰, 不其延, 惟不敬厥德, 乃早墜厥命. 今王嗣受厥命, 我亦惟玆二國命, 嗣若功. 王乃初服, 嗚呼. 若生子, 罔不在厥初生, 自貽哲命. 今天其命哲, 命吉凶. 命歷年. 知今我初服, 宅新邑, 肆惟王其疾敬德. 王其德之用, 祈天永命. 其惟王勿以小民淫用非　, 亦敢殄戮. 用乂民, 若有功. 其惟王位在德元, 小民乃惟刑, 用于天下, 越王顯. 上下勤恤, 其曰, 我受天命, 丕若有夏歷年, 式勿替有殷歷年. 欲王以小民受天永命.
SS周,召誥05 拜手稽首曰, 予小臣, 敢以王之　民百君子越友民, 保受王威命明德, 王末有成命, 王亦顯. 我非敢勤, 惟恭奉弊, 用供王能祈天永命. 

<洛誥第十五>

SS周,洛誥00 召公旣相宅, 周公往營成周, 使來告卜, 作洛誥. 
SS周,洛誥01 周公拜手稽首曰, 朕復子明　. 王如弗敢及天基命定命, 予乃胤保, 大相東土, 其基作民明　. 予惟乙卯, 朝至于洛師, 我卜河朔黎水, 我乃卜澗水東　水西, 惟洛食, 我又卜　水東, 亦惟洛食, 　來, 以圖及獻卜. 王拜手稽首, 曰, 公不敢不敬天之休, 來相宅, 其作周匹休. 公旣定宅, 　來, 來. 視予卜休恒吉, 我二人共貞. 公其以予萬億年, 敬天之休, 拜手稽首誨言. 
SS周,洛誥02 周公曰, 王肇稱殷禮, 祀于新邑, 咸秩無文. 予齊百工, 　從王于周, 予惟曰, 庶有事. 今王卽命曰, 記功宗, 以功作元祀. 惟命曰, 汝受命篤弼. 丕視功載, 乃汝其悉自敎工. 孺子其朋. 孺子其朋. 其往無若火始　　. 厥攸灼, 敍弗其絶. 厥若　及撫事如予. 惟以在周工往新邑, 　嚮卽有僚, 明作有功, 惇大成裕, 汝永有辭. 公曰, 已汝惟沖子, 惟終. 汝其敬, 識百　享, 亦識其有不享, 享多儀, 儀不及物, 惟曰不享. 惟不役志于享, 凡民惟曰不享, 惟事其爽侮. 乃惟孺子, 頒朕不暇, 聽朕敎汝于　民　. 汝乃是不　, 乃時惟不永哉. 篤敍乃正父, 罔不若, 予不敢廢乃命, 汝往敬哉. 玆予其明農哉, 彼裕我民, 無遠用戾. 王若曰, 公明保予沖子, 公稱丕顯德, 以予小子揚文武烈, 奉答天命, 和恒四方民居師. 惇宗將禮, 稱秩元祀, 咸秩無文. 惟公德明光于上下, 勤施于四方, 旁作穆穆. 　衡不迷文武勤敎, 予沖子夙夜毖祀. 王曰, 公功　迪篤, 罔不若時.
SS周,洛誥03 王曰, 公. 予小子其退卽　于周, 命公後. 四方迪亂, 未定于宗禮, 亦未克　公功. 迪將其後, 監我士師工, 誕保文武受民, 亂爲四輔. 王曰, 公定, 予往已. 公功肅將祗歡, 公無困哉. 我惟無　, 其康事. 公勿替刑, 四方其世享. 
SS周,洛誥04 周公拜手稽首, 曰, 王命予來, 承保乃文祖受命民越乃光烈考武王, 弘朕恭. 孺子來相宅, 其大惇典殷獻民, 亂爲四方新　, 作周恭先. 曰, 其自時中乂, 萬邦咸休, 惟王有成績. 予旦以多子越御事, 篤前人成烈, 答其師, 作周孚先, 考朕昭子刑, 乃單文祖德. 　來毖殷乃命寧, 予以　　二　, 曰, 明　, 拜手稽首休享. 予不敢宿, 則　于文王武王. 惠篤敍無有　自疾, 萬年厭于乃德, 殷乃引考. 王　殷乃承敍, 萬年其永觀朕子懷德.
SS周,洛誥05 戊辰, 王在新邑, 烝祭歲, 文王　牛一, 武王　牛一. 王命作冊逸祝冊, 惟告周公其後. 王賓殺　, 咸格, 王入太室　. 王命周公後, 作冊逸誥, 在十有二月. 惟周公誕保文武受命, 惟七年. 

<多士第十六>

SS周,多士00 成周旣成, 遷殷頑民, 周公以王命誥, 作多士. 
SS周,多士01 惟三月, 周公初于新邑洛, 用告商王士. 王若曰, 爾殷遺多士. 弗吊昊天大降喪于殷, 我有周佑命, 將天明威致王罰, 　殷命終于帝. 肆爾多士. 非我小國敢　殷命. 惟天不　允罔固亂, 弼我, 我其敢求位. 惟帝不　, 惟我下民秉爲, 惟天明畏. 我聞曰, 上帝引逸. 有夏不適逸, 則惟帝降格, 嚮于時夏, 弗克庸帝, 大淫　, 有辭, 惟時天罔念聞, 厥惟廢元命, 降致罰. 乃命爾先祖成湯革夏, 俊民甸四方. 自成湯至于帝乙, 罔不明德恤祀. 亦惟天丕建保乂有殷, 殷王亦罔敢失, 帝罔不配天其澤. 在今後嗣王誕罔顯于天, 　曰其有聽念于先王勤家. 誕淫厥　, 罔顧于天顯民祗. 惟時上帝不保, 降若玆大喪. 惟天不　, 不明厥德. 凡四方小大邦喪, 罔非有辭于罰. 
SS周,多士02 王若曰, 爾殷多士. 今惟我周王, 丕靈承帝事. 有命曰, 割殷. 告　于帝. 惟我事不貳適, 惟爾王家我適. 予其曰, 惟爾洪無度, 我不爾動, 自乃邑. 予亦念天卽于殷大戾, 肆不正. 王曰, 猷. 告爾多士, 予惟時其遷居西爾. 非我一人奉德不康寧, 時惟天命, 無違. 朕不敢有後, 無我怨. 惟爾知惟殷先人有冊有典, 殷革夏命. 今爾其曰, 夏迪簡在王庭, 有服在百僚. 予一人惟聽用德, 肆予敢求爾于天邑商. 予惟率肆矜爾, 非予罪, 時惟天命. 
SS周,多士03 王曰, 多士. 昔朕來自奄, 予大降爾四國民命. 我乃明致天罰, 移爾遐　, 比事臣我宗多遜. 王曰, 告爾殷多士. 今予惟不爾殺, 予惟時命有申. 今朕作大邑于玆洛, 予惟四方罔攸賓, 亦惟爾多士攸服, 奔走臣我多遜. 爾乃尙有爾土, 爾乃尙寧幹止. 爾克敬, 天惟　矜爾, 爾不克敬, 爾不　不有爾土, 予亦致天之罰于爾躬. 今爾惟時宅爾邑, 繼爾居, 爾厥有幹有年于玆. 爾小子乃興從爾遷. 王曰, 又曰, 時予乃或言, 爾攸居. 

<無逸第十七>

SS周,無逸00 周公作無逸. 
SS周,無逸01 周公曰, 嗚呼. 君子所其無逸. 先知稼穡之艱難乃逸, 則知小人之依. 相小人, 厥父母勤勞稼穡, 厥子乃不知稼穡之艱難, 乃逸乃諺旣誕. 否則侮厥父母, 曰, 昔之人無聞知. 
SS周,無逸02 周公曰, 嗚呼. 我聞曰, 昔在殷王中宗, 嚴恭寅畏, 天命自度, 治民祗懼, 不敢荒寧, 肆中宗之享國七十有五年. 其在高宗時, 舊勞于外, 爰　小人, 作其卽位, 乃或亮陰, 三年不言. 其惟不言, 言乃雍, 不敢荒寧, 嘉靖殷邦. 至于小大, 無時或怨, 肆高宗之享國五十有九年. 其在祖甲, 不義惟王, 舊爲小人, 作其卽位, 爰知小人之依, 能保惠于庶民, 不敢侮鰥寡, 肆祖甲之享國三十有三年. 自時厥後立王, 生則逸. 生則逸, 不知稼穡之艱難, 不聞小人之勞, 惟耽樂之從, 自時厥後, 亦罔或克壽, 或十年, 或七八年, 或五六年, 或四三年. 
SS周,無逸03 周公曰, 嗚呼. 厥亦惟我周太王王季, 克自抑畏. 文王卑服卽康功田功, 徽柔懿恭, 懷保小民, 惠鮮鰥寡. 自朝至于日中　, 不遑暇食, 用咸和萬民. 文王不敢盤于遊田, 以庶邦惟正之供, 文王受命惟中身, 厥享國五十年. 
SS周,無逸04 周公曰, 嗚呼. 繼自今嗣王, 則其無淫于觀于逸于遊于田, 以萬民惟正之供. 無皇曰, 今日耽樂. 乃非民攸訓, 非天攸若, 時人丕則有愆. 無若殷王受之迷亂, 　于酒德哉. 周公曰, 嗚呼. 我聞曰, 古之人猶胥訓告, 胥保惠, 胥敎誨, 民無或胥　張爲幻. 此厥不聽, 人乃訓之, 乃變亂先王之正刑, 至于小大. 民否則厥心違怨, 否則厥口詛祝. 
SS周,無逸05 周公曰, 嗚呼. 自殷王中宗及高宗及祖甲及我周文王, 玆四人迪哲. 厥或告之曰, 小人怨汝　汝, 則皇自敬德. 厥愆, 曰, 朕之愆允若時, 不　不敢含怒. 此厥不聽, 人乃或　張爲幻. 曰, 小人怨汝　汝, 則信之. 則若時, 不永念厥　, 不寬綽厥心, 亂罰無罰, 殺無辜. 怨有同, 是叢于厥身. 周公曰, 嗚呼. 嗣王其監于玆. 

<君奭第十八>

SS周,君奭00 召公爲保, 周公爲師, 相成王爲左右. 召公不說, 周公作君奭. 
SS周,君奭01 周公若曰, 君奭. 弗吊天降喪于殷, 殷旣墜厥命, 我有周旣受. 我不敢知曰, 厥基永孚于休, 若天　　. 我亦不敢知曰, 其終出于不祥. 嗚呼, 君. 已曰時我, 我亦不敢寧上帝命, 弗永遠念天威越我民, 罔尤違, 惟人. 在我後嗣子孫, 大弗克恭上下, 　佚前人光在家. 不知天命不易天難諶, 乃其墜命, 弗克經歷嗣前人恭明德. 在今予小子旦, 非克有正, 迪惟前人光, 施于我沖子. 又曰, 天不可信. 我道惟寧王德延, 天不庸釋于文王受命. 
SS周,君奭02 公曰, 君奭. 我聞, 在昔成湯旣受命, 時則有若伊尹格于皇天, 在太甲, 時則有若保衡, 在太戊, 時則有若伊陟臣扈格于上帝, 巫咸乂王家, 在祖乙, 時則有若巫賢, 在武丁, 時則有若甘盤. 率惟玆有陳, 保乂有殷, 故殷禮陟配天, 多歷年所. 天惟純佑命則商實, 百姓王人罔不秉德明恤, 小臣屛侯甸　咸奔走. 惟玆惟德稱, 用乂厥　. 故一人有事于四方, 若卜筮, 罔不是孚. 
SS周,君奭03 公曰, 君奭. 天壽平格, 保乂有殷. 有殷嗣, 天滅威. 今汝永念則有固命, 厥亂明我新造邦. 公曰, 君奭. 在昔上帝割, 申勸寧王之德, 其集大命于厥躬. 惟文王尙克修和我有夏. 亦惟有若　叔, 有若　夭, 有若散宜生, 有若泰顚, 有若南宮括. 又曰, 無能往來玆迪　敎, 文王蔑德降于國人. 亦惟純佑秉德, 迪知天威, 乃惟時昭文王, 迪見冒聞于上帝, 惟時受有殷命哉. 武王, 惟玆四人尙迪有祿, 後　武王誕將天威, 咸劉厥敵. 惟玆四人昭武王, 惟冒, 丕單稱德. 今在予小子旦若游大川, 予往　汝奭其濟. 小子同未在位, 誕無我責. 收罔　不及, 耉造德不降. 我則鳴鳥不聞, 　曰其有能格. 
SS周,君奭04 公曰, 嗚呼, 君. 肆其監于玆. 我受命無疆惟休, 亦大惟艱, 告君乃猷裕, 我不以後人迷. 公曰, 前人敷乃心, 乃悉命汝, 作汝民極, 曰, 汝明　偶王, 在亶乘玆大命. 惟文王德丕承無疆之恤. 
SS周,君奭05 公曰, 君. 告汝朕允. 保奭. 其汝克敬, 以予監于殷喪大否, 肆念我天威. 予不允惟若玆誥. 予惟曰襄我二人. 汝有合哉, 言曰, 在時二人. 天休滋至, 惟時二人弗戡, 其汝克敬德, 明我俊民, 在讓後人于丕時. 嗚呼. 篤　時二人, 我式克至于今日休. 我咸成文王功于不怠, 丕冒海隅出日, 罔不率　. 公曰, 君. 予不惠若玆多誥. 予惟用閔于天越民. 公曰, 嗚呼, 君. 惟乃知民德, 亦罔不能厥初, 惟其終. 祗若玆, 往敬用治. 

<蔡仲之命第十九>

SS周,蔡仲00 蔡叔旣沒, 王命蔡仲踐諸侯位, 作蔡仲之命. 
SS周,蔡仲01 惟周公位　宰, 正百工, 　叔流言, 乃致　管叔于商, 囚蔡叔于郭　, 以車七乘, 降　叔于庶人, 三年不齒. 蔡仲克庸祗德, 周公以爲卿士. 叔卒, 乃命諸王, 邦之蔡.
SS周,蔡仲02 王若曰, 小子胡. 惟爾率德改行, 克愼厥猷. 肆予命爾, 侯于東土, 往卽乃封, 敬哉. 爾尙蓋前人之愆, 惟忠惟孝, 爾乃邁迹自身, 克勤無怠, 以垂憲乃後. 率乃祖文王之　訓, 無若爾考之違王命. 皇天無親, 惟德是輔, 民心無常, 惟惠之懷. 爲善不同, 同歸于治, 爲惡不同, 同歸于亂, 爾其戒哉. 愼厥初, 惟厥終, 終以不困, 不惟厥終, 終以困窮. 懋乃攸績, 睦乃四　, 以蕃王室, 以和兄弟, 康濟小民. 率自中, 無作聰明, 亂舊章, 詳乃視聽, 罔以側言改厥度. 則予一人汝嘉.
SS周,蔡仲03 王曰, 嗚呼, 小子胡. 汝往哉, 無荒棄朕命. 

<多方第二十>

SS周,多方00 成王歸自奄, 在宗周誥庶邦, 作多方. 
SS周,多方01 惟五月丁亥, 王來自奄, 至于宗周. 周公曰, 王若曰, 猷. 告爾四國多方. 惟爾殷侯尹民. 我惟大降爾命, 爾罔不知. 洪惟圖天之命, 弗永寅念于祀. 惟帝降格于夏, 有夏誕厥逸, 不肯　言于民. 乃大淫昏, 不克終日勸于帝之迪, 乃爾攸聞. 厥圖帝之命, 不克開于民之麗, 乃大降罰, 崇亂有夏, 因甲于內亂, 不克靈承于旅, 罔丕惟進之恭, 洪舒于民, 亦惟有夏之民, 　　日欽, 　割夏邑. 
SS周,多方02 乃惟成湯, 克以爾多方, 簡代夏, 作民主. 愼厥麗乃勸, 厥民刑用勸. 以至于帝乙, 罔不明德愼罰, 亦克用勸. 要囚殄戮多罪亦克用勸, 開釋無辜亦克用勸. 今至于爾　, 弗克以爾多方享天之命. 嗚呼.
SS周,多方03 王若曰, 誥告爾多方, 非天庸釋有夏, 非天庸釋有殷. 乃惟爾　, 以爾多方, 大淫圖天之命, 屑有辭. 乃惟有夏圖厥政, 不集于享, 天降時喪, 有邦間之. 乃惟爾商後王, 逸厥逸, 圖厥政, 不　烝, 天惟降時喪. 惟聖罔念作狂, 惟狂克念作聖, 天惟五年須暇之子孫, 誕作民主, 罔可念聽. 天惟求爾多方, 大動以威, 開厥顧天. 惟爾多方罔堪顧之. 
SS周,多方04 惟我周王靈承于旅, 克堪用德, 惟典神天, 天惟式敎我用休, 簡　殷命, 尹爾多方. 今我曷敢多誥. 我惟大降爾四國民命. 爾曷不　裕之于爾多方. 爾曷不夾介乂我周王享天之命. 今爾尙宅爾宅, 　爾田, 爾曷不惠王, 熙天之命. 爾乃迪屢不靜, 爾心未愛. 爾乃不大宅天命. 爾乃屑播天命. 爾乃自作不典, 圖　于正. 我惟時其敎告之, 我惟時其戰要囚之, 至于再, 至于三. 乃有不用我降爾命, 我乃其大罰　之. 非我有周秉德不康寧, 乃惟爾自速辜. 
SS周,多方05 王曰, 嗚呼, 猷. 告爾有方多士　殷多士. 今爾奔走臣我監五祀. 越惟有胥伯小大多正. 爾罔不克　. 自作不和, 爾惟和哉. 爾室不睦, 爾惟和哉. 爾邑克明, 爾惟克勤乃事. 爾尙不忌于凶德, 亦則以穆穆在乃位, 克閱于乃邑謀介. 爾乃自時洛邑, 尙永力　爾田. 天惟　矜爾, 我有周惟其大介　爾, 迪簡在王庭, 尙爾事. 有服在大僚. 
SS周,多方06 王曰, 嗚呼, 多士. 爾不克勸　我命, 爾亦則惟不克享, 凡民惟曰不享. 爾乃惟逸惟頗, 大遠王命, 則惟爾多方探天之威, 我則致天之罰, 離　爾土. 王曰, 我不惟多誥, 我惟祗告爾命. 又曰, 時惟爾初, 不克敬于和則無我怨. 

<立政第二十一>

SS周,立政00 周公作立政. 
SS周,立政01 周公若曰, 拜手稽首, 告嗣天子王矣. 用咸戒于王, 曰王左右常伯常任準人綴衣虎賁. 周公曰, 嗚呼. 休, 玆知恤鮮哉. 古之人迪惟有夏, 乃有室大競, 　俊尊上帝, 迪知　恂于九德之行, 乃敢告敎厥后曰, 拜手稽首后矣. 曰, 宅乃事, 宅乃牧, 宅乃準, 玆惟后矣. 謀面用丕訓德, 則乃宅人, 玆乃三宅無義民. 
SS周,立政02 桀德, 惟乃弗作往任, 是惟暴德, 罔後. 亦越成湯陟. 丕釐上帝之耿命, 乃用三有宅, 克卽宅, 曰三有俊克卽俊. 嚴惟丕式, 克用三宅三俊, 其在商邑, 用協于厥邑, 其在四方, 用丕式見德. 
SS周,立政03 嗚呼. 其在受德　, 惟羞刑暴德之人, 同于厥邦, 乃惟庶習逸德之人, 同于厥政, 帝欽罰之, 乃　我有夏, 式商受命, 奄甸萬姓. 亦越文王武王, 克知三有宅心, 灼見三有俊心, 以敬事上帝, 立民長伯. 立政, 任人準夫牧作三事. 虎賁綴衣趣馬小尹, 左右携僕百司庶府, 大都小伯藝人表臣百司, 太史尹伯庶常吉士, 司徒司馬司空亞旅, 夷微盧烝三　阪尹. 
SS周,立政04 文王惟克厥宅心, 乃克立玆常事司牧人, 以克俊有德, 文王罔攸兼于庶言庶獄庶愼, 惟有司之牧夫, 是訓用違. 庶獄庶愼, 文王罔敢知于玆. 
SS周,立政05 亦越武王率惟　功, 不敢替厥義德, 率惟謀從容德, 以竝受此丕丕基. 
SS周,立政06 嗚呼, 孺子王矣. 繼自今, 我其立政, 立事準人牧夫, 我其克灼知厥若, 丕乃　亂, 相我受民, 和我庶獄庶愼. 時則勿有間之, 自一話一言. 我則末惟成德之彦, 以乂我受民. 嗚呼. 予旦已受人之徽言, 咸告孺子王矣. 繼自今, 文子文孫, 其勿誤于庶獄庶愼, 惟正是乂之. 自古商人, 亦越我周文王, 立政, 立事牧夫準人, 則克宅之, 克由繹之, 玆乃　乂. 國則罔有立政, 用　人, 不訓于德, 是罔顯在厥世, 繼自今立政, 其勿以　人, 其惟吉士, 用　相我國家. 
SS周,立政07 今文子文孫孺子王矣, 其勿誤于庶獄, 惟有司之牧夫. 其克詰爾戎兵, 以陟禹之迹, 方行天下, 至于海表, 罔有不服. 以覲文王之耿光, 以揚武王之大烈. 嗚呼. 繼自今後王, 立政, 其惟克用常人. 周公若曰, 太史, 司寇蘇公. 式敬爾由獄, 以長我王國. 玆式有愼, 以列用中罰. 

<周官第二十二>

SS周,周官00 成王旣黜殷命, 滅淮夷, 還歸在　, 作周官. 
SS周,周官01 惟周王撫萬邦, 巡侯甸, 四征弗庭, 綏厥兆民, 六服　　罔不承德. 歸于宗周, 董正治官. 王曰, 若昔大猷, 制治于未亂, 保邦于未危. 曰, 唐虞稽古, 建官惟百, 內有百揆四岳, 外有州牧侯伯, 庶政惟和, 萬國咸寧. 夏商官倍, 亦克用乂. 明王立政, 不惟其官, 惟其人. 今予小子祗勤于德, 夙夜不逮, 仰惟前代時若, 訓迪厥官. 
SS周,周官02 立太師太傅太保, 玆惟三公, 論道經邦, 燮理陰陽, 官不必備, 惟其人. 小師少傅少保, 曰三孤, 貳公弘化, 寅亮天地, 弼予一人. 　宰掌邦治, 統百官, 均四海. 司徒掌邦敎, 敷五典, 擾兆民. 宗伯掌邦禮, 治神人, 和上下. 司馬掌邦政, 統六師, 平邦國. 司寇掌邦禁, 詰姦慝, 刑暴亂. 司空掌邦土, 居四民, 時地利. 六卿分職, 各率其屬, 以倡九牧, 阜成兆民. 六年, 五服一朝, 又六年, 王乃時巡, 考制度于四岳. 諸侯各朝于方岳, 大明黜陟. 
SS周,周官03 王曰, 嗚呼, 凡我有官君子. 欽乃攸司, 愼乃出令. 令出惟行, 弗惟反. 以公滅私, 民其允懷. 學古入官, 議事以制, 政乃不迷. 其爾典常作之師, 無以利口亂厥官. 蓄疑敗謀, 怠忽荒政. 不學牆面, 　事惟煩. 戒爾卿士, 功崇惟志, 業廣惟勤, 惟克果斷, 乃罔後艱. 位不期驕, 祿不期侈. 恭儉惟德, 無載爾僞. 作德, 心逸日休, 作僞, 心勞日拙. 居寵思危, 罔不惟畏. 弗畏, 入畏. 推賢讓能, 庶官乃和, 不和政　. 擧能其官, 惟爾之能, 稱匪其人, 惟爾不任. 王曰, 嗚呼, 三事　大夫. 敬爾有官, 亂爾有政, 以佑乃　, 永康兆民, 萬邦惟無　. 

<君陳第二十三>

SS周,君陳00 周公旣沒, 命君陳, 分正東郊成周, 作君陳. 
SS周,君陳01 王若曰, 君陳. 惟爾令德孝恭. 惟孝, 友于兄弟, 克施有政. 命汝尹玆東郊, 敬哉. 昔周公師保萬民, 民懷其德. 往愼乃司, 玆率厥常, 懋昭周公之訓, 惟民其乂. 
SS周,君陳02 我聞曰, 至治馨香, 感于神明. 黍稷非香, 明德惟馨. 爾尙式時周公之猷訓, 惟日孜孜, 無敢逸豫. 凡人未見聖, 若不克見, 旣見聖, 亦不克由聖. 爾其戒哉. 爾惟風, 下民惟草. 圖厥政, 莫或不艱. 有廢有興, 出入自爾師虞, 庶言同則繹. 爾有嘉謀嘉猷, 則入告爾后于內, 爾乃順之于外, 曰, 斯謀斯猷, 惟我后之德. 嗚呼. 臣人咸若時, 惟良顯哉. 
SS周,君陳03 王曰, 君陳. 爾惟弘周公丕訓, 無依勢作威, 無倚法以削. 寬而有制, 從容以和. 殷民在　, 予曰　, 爾惟勿　, 予曰宥, 爾惟勿宥, 惟厥中. 有弗若于汝政, 弗化于汝訓, 　以止, 　乃　. 　于姦　, 敗常亂俗, 三細不宥. 
SS周,君陳04 爾無忿疾于頑, 無求備于一夫. 必有忍, 其乃有濟, 有容, 德乃大. 簡厥修, 亦簡其或不修, 進厥良, 以率其或不良. 惟民生厚, 因物有遷, 違上所命, 從厥攸好. 爾克敬典在德, 時乃罔不變, 允升于大猷. 惟予一人, 膺受多福, 其爾之休, 終有辭於永世. 

<顧命第二十四>

SS周,顧命00 成王將崩, 命召公畢公, 率諸侯, 相康王, 作顧命. 
SS周,顧命01 惟四月哉生魄, 王不　. 甲子, 王乃　　水, 相被冕服, 憑玉　. 乃同召太保奭, 芮伯　伯畢公衛侯毛公, 師氏虎臣百尹御事. 王曰, 嗚呼. 疾大漸, 惟幾. 病日臻, 旣彌留, 恐不獲誓言嗣, 玆予審訓命汝. 
SS周,顧命02 昔君文王武王宣重光, 奠麗陳敎則肄. 肄不違, 用克達殷集大命. 在後之　敬　天威, 嗣守文武大訓, 無敢昏逾. 今天降疾, 殆弗興弗悟. 爾尙明時朕言, 用敬保元子釗, 弘濟于艱難. 柔遠能邇, 安勸小大庶邦. 思夫人自亂于威儀, 爾無以釗冒貢于非幾. 
SS周,顧命03 玆旣受命還, 出綴衣于庭. 越翼日乙丑, 王崩. 太保命仲桓南宮毛, 　爰齊侯呂伋, 以二干戈, 虎賁百人逆子釗於南門之外. 延入翼室, 恤宅宗. 丁卯命作冊度, 越七日癸酉, 伯相命士須材. 狄設　　綴衣. 　間南嚮, 敷重　席　純, 華玉仍　. 西序東嚮, 敷重底席, 綴純文貝仍　. 東序西嚮, 敷重　席　純, 雕玉仍　. 西夾南嚮, 敷重筍席玄紛純, 漆仍　. 越玉五重, 陳寶, 赤刀大訓弘璧琬琰在西序. 大玉夷玉天球河圖在東序. 胤之無衣大貝　鼓在西房. 兌之戈和之弓垂之竹矢在東房. 大輅在賓階面, 綴輅在　階面, 先輅在左塾之前, 次輅在右塾之前. 
SS周,顧命04 二人雀弁執惠, 立于畢門之內. 四人　弁執戈上刃, 夾兩階　. 一人冕執劉, 立于東堂, 一人冕執鉞, 立于西堂, 一人冕執　, 立于東垂, 一人冕執瞿, 立于西垂, 一人冕執銳, 立于側階. 
SS周,顧命05 王麻冕　裳, 由賓階　. 卿士邦君, 麻冕蟻裳入卽位. 太保太史太宗皆麻冕　裳. 太保承介圭, 上宗奉同瑁, 由　階　. 太史秉書, 由賓階　, 御王冊命. 曰, 皇后憑玉　, 道揚末命. 命汝嗣訓, 臨君周邦, 率循大卞, 燮和天下, 用答揚文武之光訓. 
SS周,顧命06 王再拜興, 答曰, 　　予末小子, 其能而亂四方, 以敬忌天威. 乃受同瑁, 王三宿三祭三咤, 上宗曰, 饗. 太保受同, 降　, 以異同秉璋以酢. 授宗人同, 拜, 王答拜. 太保受同, 祭　, 宅. 授宗人同, 拜, 王答拜. 太保降, 收, 諸侯出廟門俟. 

<康王之誥第二十五>

SS周,康王00 康王旣尸天子, 遂誥諸侯, 作康王之誥. 
SS周,康王01 王出在應門之內. 太保率西方諸侯, 入應門左, 畢公率東方諸侯, 入應門右, 皆布乘黃朱. 賓稱奉圭兼弊, 曰, 一二臣衛敢執壤奠, 皆再拜稽首. 王義嗣德, 答拜. 
SS周,康王02 太保　芮伯咸進相揖, 皆再拜稽首, 曰, 敢敬告天子. 皇天改大邦殷之命, 惟周文武誕受　若, 克恤西土. 惟新陟王, 畢協賞罰, 戡定厥功, 用敷後遺人休. 今王敬之哉. 張皇六師, 無壞我高祖寡命. 
SS周,康王03 王若曰, 庶邦侯甸男衛. 惟予一人釗報誥. 昔君文武, 丕平富, 不務咎, 　至齊信, 用昭明于天下, 則亦有熊　之士不二心之臣, 保乂王家, 用端命于上帝. 皇天用訓厥道, 付　四方. 乃命建侯樹屛, 在我後之人, 今予一二伯父尙胥　顧, 綏爾先公之臣服于先王. 雖爾身在外, 乃心罔不在王室. 用奉恤厥若, 無遺鞠子羞. 　公旣皆聽命, 相揖趨出. 王釋冕, 反喪服. 

<畢命第二十六>

SS周,畢命00 康王命作冊畢, 分居里成周郊, 作畢命. 
SS周,畢命01 惟十有二年六月庚午　越三日壬申, 王朝步自宗周至于　. 以成周之衆, 命畢公保釐東郊. 王若曰, 嗚呼, 父師. 惟文王武王, 敷大德于天下, 用克受殷命. 惟周公左右先王, 綏定厥家, 毖殷頑民, 遷于洛邑, 密爾王室, 式化厥訓. 旣歷三紀, 世變風移, 四方無虞, 予一人以寧. 道有升降, 政由俗革, 不臧厥臧, 民罔攸勸. 惟公懋德, 克勤小物, 弼亮四世. 正色率下, 罔不祗師言. 嘉績多于先王, 予小子垂拱仰成. 
SS周,畢命02 王曰, 嗚呼, 父師. 今予祗命公以周公之事, 往哉. 旌別淑慝, 表厥宅里, 彰善　惡, 樹之風聲. 弗率訓典, 殊厥井疆, 　克畏慕. 申　郊圻, 愼固封守, 以康四海. 政貴有恒, 辭尙體要. 不惟好異. 商俗靡靡, 利口惟賢. 餘風未殄, 公其念哉. 
SS周,畢命03 我聞曰, 世祿之家, 鮮克由禮, 以蕩陵德. 實悖天道, 　化奢麗, 萬世同流. 玆殷庶士席寵惟舊, 　侈滅義, 美服于人. 驕淫矜　, 將由惡終. 雖收放心, 閑之惟艱. 資富能訓, 惟以永年, 惟德惟義, 時乃大訓. 不由古訓, 于何其訓. 
SS周,畢命04 王曰, 嗚呼, 父師. 邦之安危, 惟玆殷士. 不剛不柔, 厥德允修. 惟周公克愼厥始, 惟君陳克和厥中, 惟公克成厥終. 三后協心, 同底于道, 道洽政治, 澤潤生民. 四夷左　, 罔不咸賴, 予小子永膺多福. 公其惟時成周, 建無窮之基, 亦有無窮之聞, 子孫訓其成式惟乂. 嗚呼. 罔曰弗克, 惟旣厥心. 罔曰民寡, 惟愼厥事. 欽若先王成烈, 以休于前政. 

<君牙第二十七>

SS周,君牙00 穆王命君牙爲周大司徒, 作君牙. 
SS周,君牙01 王若曰, 嗚呼, 君牙. 惟乃祖乃父, 世篤忠貞, 服勞王家, 厥惟成績紀于太常. 惟予小子, 嗣守文武成康遺緖, 亦惟先王之臣, 克左右亂四方. 心之憂危, 若蹈虎尾, 涉于春　. 今命爾予翼, 作股肱心　. 纘乃舊服, 無　祖考. 弘敷五典, 式和民則. 爾身克正, 罔敢弗正. 民心罔中, 惟爾之中. 夏暑雨, 小民惟曰怨咨, 冬祁寒, 小民亦惟曰怨咨. 厥惟艱哉. 思其艱以圖其易, 民乃寧. 嗚呼, 丕顯哉, 文王謨. 丕承哉, 武王烈. 啓佑我後人, 咸以正罔缺. 爾惟敬明乃訓, 用奉若于先王. 對揚文武之光命, 追配于前人. 王若曰, 君牙. 乃惟由先正舊典時式. 民之治亂在玆. 率乃祖考之攸行, 昭乃　之有乂. 

<　命第二十八>

SS周,　命00 穆王命伯　爲周太僕正, 作　命. 
SS周,　命01 王若曰, 伯　. 惟予弗克于德, 嗣先人, 宅丕后, 　　惟　, 中夜以興, 思免厥愆. 昔在文武, 聰明齊聖, 小大之臣, 咸懷忠良, 其侍御僕從, 罔匪正人, 以旦夕承弼厥　, 出入起居罔有不欽, 發號施令罔有不臧, 下民祗若, 萬邦咸休. 
SS周,　命02 惟予一人無良, 實賴左右前後有位之士, 匡其不及, 繩愆糾謬, 格其非心, 　克紹先烈. 今予命汝作大正. 正于　僕侍御之臣, 懋乃后德, 交修不逮. 愼簡乃僚, 無以巧言令色便　側媚, 其惟吉士. 僕臣正, 厥后克正, 僕臣諛, 厥后自聖. 后德惟臣, 不德惟臣, 爾無　于　人, 充耳目之官, 迪上以非先王之典. 非人其吉, 惟貨其吉, 若時　厥官. 惟爾大弗克祗厥　, 惟予汝辜. 王曰, 嗚呼. 欽哉. 永弼乃后于　憲. 

<呂刑第二十九>

SS周,呂刑00 呂命, 穆王訓夏贖刑, 作呂刑. 
SS周,呂刑01 惟呂命, 王享國百年　, 荒度作刑, 以詰四方. 王曰, 若古有訓. 蚩尤惟始作亂, 延及于平民, 罔不寇賊, 　義姦　, 奪攘矯虔. 苗民弗用靈, 制以刑, 惟作五虐之刑曰法, 殺戮無辜. 爰始淫爲　　　　, 越玆麗刑幷制, 罔差有辭. 民興胥漸, 泯泯　　, 罔中于信, 以覆詛盟, 虐威庶戮, 方告無辜于上. 上帝監民, 罔有馨香德, 刑發聞惟腥. 
SS周,呂刑02 皇帝哀矜庶戮之不辜, 報虐以威, 　絶苗民, 無世在下. 乃命重黎, 絶地天通, 罔有降格. 　后之逮在下, 明明　常, 鰥寡無蓋. 皇帝淸問下民, 鰥寡有辭于苗, 德威惟畏, 德明惟明. 乃命三后, 恤功于民, 伯夷降典, 折民惟刑, 禹平水土, 主名山川, 稷降播種, 農殖嘉穀, 三后成功, 惟殷于民. 士制百姓于刑之中, 以敎祗德. 穆穆在上, 明明在下, 灼于四方, 罔不惟德之勤. 故乃明于刑之中, 率乂于民　　. 典獄非訖于威, 惟訖于富, 敬忌, 罔有擇言在身. 惟克天德, 自作元命, 配享在下. 
SS周,呂刑03 王曰, 嗟. 四方司政典獄. 非爾惟作天牧. 今爾何監. 非時伯夷播刑之迪. 其今爾何懲. 惟時苗民, 匪察于獄之麗, 罔擇吉人, 觀于五刑之中. 惟時庶威奪貨, 斷制五刑, 以亂無辜. 上帝不　, 降咎于苗, 苗民無辭于罰, 乃絶厥世. 
SS周,呂刑04 王曰, 嗚呼, 念之哉. 伯父伯兄仲叔季弟幼子童孫, 皆聽朕言. 庶有格命. 今爾罔不由慰日勤, 爾罔或戒不勤. 天齊于民, 　我一日, 非終惟終在人. 爾尙敬逆天命, 以奉我一人. 雖畏勿畏, 雖休勿休, 惟敬五刑, 以成三德. 一人有慶, 兆民賴之, 其寧惟永. 
SS周,呂刑05 王曰, 　, 來. 有邦有土. 告爾祥刑. 在今爾安百姓何擇. 非人. 何敬. 非刑. 何度. 非及. 兩造具備, 師聽五辭, 五辭簡孚, 正于五刑, 五刑不簡, 正于五罰, 五罰不服, 正于五過, 五過之疵, 惟官惟反惟內惟貨惟來. 其罪惟均, 其審克之. 五刑之疑有赦, 五罰之疑有赦, 其審克之. 簡孚有衆, 惟貌有稽, 無簡不聽, 具嚴天威. 
SS周,呂刑06 墨　疑赦, 其罰百　, 閱實其罪. 　　疑赦, 其罰惟倍, 閱實其罪. 　　疑赦, 其罰倍差, 閱實其罪. 宮　疑赦, 其罰六百　, 閱實其罪. 大　疑赦, 其罰千　, 閱實其罪. 墨罰之屬千, 　罰之屬千, 　罰之屬五百, 宮罰之屬三百, 大　之罰, 其屬二百, 五刑之屬三千. 上下比罪, 無僭亂辭. 勿用不行, 惟察惟法, 其審克之. 
SS周,呂刑07 上刑適輕下服, 下刑適重上服, 輕重諸罰有權. 刑罰世輕世重, 惟齊非齊, 有倫有要. 罰懲非死, 人極于病. 非　折獄, 惟良折獄, 罔非在中. 察辭于差, 非從惟從. 哀敬折獄, 明啓刑書胥占, 咸庶中正. 其刑其罰, 其審克之. 獄成而孚, 輸而孚, 其刑上備, 有幷兩刑. 
SS周,呂刑08 王曰, 嗚呼, 敬之哉. 官伯族姓. 朕言多懼. 朕敬于刑, 有德惟刑. 今天相民, 作配在下, 明淸于單辭. 民之亂, 罔不中聽獄之兩辭, 無或私家于獄之兩辭. 獄貨非寶, 惟府辜功, 報以庶尤. 永畏惟罰. 非天不中, 惟人在命. 天罰不極庶民, 罔有令政在于天下. 王曰, 嗚呼, 嗣孫. 今往何監. 非德. 于民之中, 尙明聽之哉. 哲人惟刑, 無疆之辭屬于五極, 咸中有慶. 受王嘉師, 監于玆祥刑. 

<文侯之命第三十>

SS周,文侯00 平王錫晉文侯　　圭瓚, 作文侯之命. 
SS周,文侯01 王若曰, 父義和. 丕顯文武, 克愼明德, 昭升于上, 敷聞在下, 惟時上帝集厥命于文王. 亦惟先正, 克左右昭事厥　, 越小大謀猷, 罔不率從, 肆先祖懷在位. 嗚呼. 閔予小子嗣, 造天丕愆, 殄資澤于下民, 侵戎, 我國家純. 卽我御事, 罔或耆壽俊在厥服, 予則罔克, 曰, 惟祖惟父. 其伊恤朕窮. 嗚呼. 有績, 予一人永綏在位. 父義和. 汝克昭乃顯祖. 汝肇刑文武, 用會紹乃　, 追孝于前文人. 汝多脩, 　我于艱, 若予予嘉. 王曰, 父義和. 其歸視爾師, 寧爾邦. 用賚爾　　一　, 　弓一, 　矢百, 盧弓一, 盧矢百, 馬四匹. 父往哉. 柔遠能邇, 惠康小民. 無荒寧, 簡恤爾都, 用成爾顯德. 

<費誓第三十一>

SS周,費誓00 魯侯伯禽宅曲阜, 徐夷　興東郊不開, 作費誓. 
SS周,費誓01 公曰, 嗟, 人無譁. 聽命. 　玆淮夷徐戎　興, 善　乃甲胄, 　乃干, 無敢不弔, 備乃弓矢, 鍛乃戈矛, 礪乃鋒刃, 無敢不善. 今惟淫舍　牛馬, 杜乃　, 　乃穽, 無敢傷　. 　之傷, 汝則有常刑. 
SS周,費誓02 馬牛其風, 臣妾逋逃, 勿敢越逐, 祗復之, 我商賚汝. 乃越逐不復, 汝則有常刑. 無敢寇攘, 踰垣牆, 竊馬牛, 誘臣妾. 汝則有常刑. 
SS周,費誓03 甲戌, 我惟征徐戎. 峙乃　糧, 無敢不逮. 汝則有大刑. 魯人三郊三遂. 峙乃楨　. 甲戌, 我惟築, 無敢不供. 汝則有無餘刑, 非殺. 魯人三郊三遂. 峙乃芻　, 無敢不多. 汝則有大刑. 

<秦誓第三十二>

SS周,秦誓00 秦穆公伐鄭, 晉襄公帥師敗諸　, 還歸作秦誓. 
SS周,秦誓01 公曰, 嗟, 我士. 聽無譁. 予誓告汝　言之首. 古人有言曰, 民訖自若是多盤, 責人斯無難, 惟受責　如流, 是惟艱哉. 我心之憂, 日月逾邁, 若弗云來. 惟古之謀人, 則曰未就予忌, 惟今之謀人, 姑將以爲親. 雖則云然, 尙猷詢玆黃髮, 則罔所愆. 番番良士, 旅力旣愆, 我尙有之, 　　勇夫, 射御不違, 我尙不欲. 惟截截善　言, 　君子易辭, 我皇多有之. 昧昧我思之, 如有一介臣, 斷斷　無他技, 其心休休焉, 其如有容. 人之有技, 若己有之, 人之彦聖, 其心好之, 不　如自其口出, 是能容之. 以保我子孫黎民, 亦職有利哉. 人之有技, 冒疾以惡之, 人之彦聖, 而違之　不達, 是不能容. 以不能保我子孫黎民, 亦曰殆哉. 邦之　　, 曰由一人, 邦之榮懷, 亦尙一人之慶. 

