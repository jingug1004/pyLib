傷寒論  상한론
（僅輸入原文）
上編
辨太陽病脈證幷治
桂枝湯方
桂枝加葛根湯方
桂枝加厚朴杏子湯方
桂枝加附子湯方
桂枝去芍藥湯方
桂枝去芍藥加附子湯方
桂枝加芍藥生薑各一兩人參三兩新加湯方
麻黃湯方
葛根湯方
葛根加半夏湯方
大靑龍湯方
小靑龍湯方
桂枝麻黃各半湯方
桂枝二麻黃一湯方
桂枝二越婢一湯方
梔子　湯方
梔子甘草　湯方
梔子生薑　湯方
梔子厚朴湯方
梔子乾薑湯方
麻黃杏仁甘草石膏湯方
白虎加人參湯方
葛根黃芩黃連湯方
黃芩湯方
黃芩加半夏生薑湯方
桂枝甘草湯方
桂枝甘草龍骨牡蠣湯方
桂枝去芍藥加蜀漆牡蠣龍骨救逆湯方
桂枝加桂湯方
茯　桂枝甘草大棗湯方
作甘瀾水法
茯　桂枝白朮甘草湯方
桂枝去桂加茯　白朮湯方
厚朴生薑半夏甘草人參湯方
小建中湯方
桂枝人參湯方
乾薑附子湯方
茯　四逆湯方
眞武湯方
甘草乾薑湯方
芍藥甘草湯方
芍藥甘草附子湯
炙甘草湯方
五　散方
茯　甘草湯方
桃核承氣湯
抵當湯方
抵當丸方
大陷胸丸方
大陷胸湯方
小陷胸湯方
三物白散方
大黃黃連瀉心湯方
附子瀉心湯方
半夏瀉心湯方
生薑瀉心湯方
甘草瀉心湯方
赤石脂禹餘糧湯方
旋覆代　湯方
黃連湯方
十棗湯方
瓜　散方
桂枝附子湯方
去桂加白朮湯方
甘草附子湯方
辨陽明病脈證幷治
白虎湯方
　　湯方
謂胃承氣湯方
小承氣湯方
大承氣湯方
麻子仁丸
蜜煎方
土瓜根方
　膽汁方
茵陳蒿湯
梔子　皮湯
麻黃連　赤小豆湯
吳茱萸湯方
辨少陽病脈證幷治
小柴胡湯方
柴胡桂枝湯方
大柴胡湯方
柴胡加芒硝湯方
柴胡桂枝乾薑湯方
柴胡加龍骨牡蠣湯
辨太陰病脈證幷治
桂枝加芍藥湯方
桂枝加大黃湯方
辨少陰病脈證幷治
四逆湯方
通脈四逆湯方
白通湯方
白通加　膽汁湯方
眞武湯方
附子湯方
桃花湯方
黃連阿膠湯方
麻黃細辛附子湯方
麻黃附子甘草湯方
四逆散方
　膚湯方
甘草湯方
桔梗湯方
苦酒湯方
半夏散及湯方
辨厥陰病脈證幷治
烏梅丸方
乾薑黃芩黃連人參湯方
麻黃升麻湯方
當歸四逆湯方
當歸四逆加吳茱萸生薑湯方
白頭翁湯方
辨　亂病脈證幷治
四逆加人參湯方
五　散方
理中丸方
通脈四逆加　膽汁湯方
辨陰陽易差後勞復病脈證幷治
枳實梔子　湯方
牡蠣澤瀉散方
竹葉石膏湯方
燒　散方
下編
辨脈法第一
平脈法第二
傷寒例第三
辨痙濕　脈證第四
辨不可發汗病脈證幷治第十五
辨可發汗病脈證幷治第十六
辨發汗後病脈證幷治第十七
辨不可吐第十八
辨可吐第十九
辨不可下病脈證幷治第二十
辨可下病脈證幷治第二十一
辨發汗吐下後病脈證幷治第二十二



上編
辨太陽病脈證幷治
　　太陽之爲病，脈浮，頭項强痛而惡寒．
　　太陽病，發熱汗出，惡風脈緩者，名爲中風．
　　太陽病，或已發熱，或未發熱，必惡寒，體痛，嘔逆，脈陰陽俱緊者，名曰傷寒．
　　太陽病，發熱而渴，不惡寒者，爲溫病．若發汗已，身灼熱者，名曰風溫．風溫爲病，脈陰陽俱浮，自汗出，身重，多眠睡，鼻息必　，語言難出．若被下者，小便不利，直視失　，若被火者，微發黃色，劇則如驚癎，時　　；若火熏之，一逆尙引日，再逆促命期．
　　病有發熱惡寒者，發於陽也；無熱惡寒者，發於陰也．發於陽，七日愈．發於陰，六日愈．以陽數七，陰數六故也．
　　傷寒一日，太陽受之，脈若靜者，爲不傳．頗欲吐，若躁煩，脈數急者，爲傳也．　　傷寒二三日，陽明少陽證不見者，爲不傳也．
　　太陽病，頭痛至七日以上自愈者，以行其經盡故也．若欲作再經者，針足陽明，使經不傳則愈．
　　太陽病，欲解時，從巳至未上．
　　陽明病，欲解時，從申至戍上．
　　少陽病，欲解時，從寅至辰上．
　　太陰病，欲解時，從亥至丑上．
　　少陰病，欲解時，從子至寅上．
　　厥陰病，欲解時，從丑至卯上．
　　風家，表解而不了了者，十二日愈．
　　太陽中風，陽浮而陰弱，陽浮者，熱自發，陰弱者，汗自出．嗇嗇惡寒，淅淅惡風，翕翕發熱，鼻鳴乾嘔者，桂枝湯主之．

　　　　桂枝湯方
　　桂枝三兩（去皮）　芍藥三兩　甘草二兩（炙）　生薑三兩（切）　大棗十二枚（擘）
　　上五味，●咀三味，以水七升，微火煮取三升，去滓，適寒溫，服一升．服已須臾，　熱稀粥一升餘，以助藥力，溫覆令一時許，遍身●●微似有汗者益佳，不可令如水流　，病必不除．若一服汗出病差，停服後，不必盡劑．若不汗，更服依前法．又不汗，後服小促其間，半日許令三服盡．若病重者，一日一夜服，周時觀之，服一劑盡，病證猶在者，更作服．若不汗出，乃服至二三劑．禁生冷，　滑，肉麵，五辛，酒酪，臭惡等物．　　太陽病，頭痛，發熱，汗出，惡風，桂枝湯主之．
　　太陽病，發熱汗出者，此爲榮弱衛强，故使汗出，欲救邪風者，宜桂枝湯．
　　太陽病，初服桂枝湯，反煩不解者，先刺風池，風府，　與桂枝湯則愈．
　　太陽病，外證未解，脈浮弱者，當以汗解，宜桂枝湯．
　　傷寒發汗已解，半日許復煩，脈浮數者，可更發汗，宜桂枝湯．
　　太陽病，外證未解，不可下也，下之爲逆，欲解外者，宜桂枝湯．
　　太陽病，先發汗不解，而復下之，脈浮者不愈．浮爲在外，而反下之，故令不愈，今脈浮，故知在外，當須解外則愈，宜桂枝湯主之．
　　傷寒不大便六七日，頭痛有熱者，與承氣湯，其小便淸者，知不在裡，仍在表也，當須發汗；若頭痛者，必　，宜桂枝湯．
　　太陽病，下之後，其氣上衝者，可與桂枝湯，方用前法．若不上衝者，不得與之．　　病常自汗出者，此爲榮氣和，榮氣和者，外不諧，以衛氣不共榮氣諧和故爾，以榮行脈中，衛行脈外，復發其汗，榮衛和則愈，宜桂枝湯．
　　病人藏無他病，時發熱自汗出，而不愈者，此衛氣不和也，先其時發汗則愈，宜桂枝湯．
　　……桂枝本爲解肌，若其人脈浮緊，發熱汗不出者，不可與之也，常須識此，勿令誤也．
　　若酒客病，不可與桂枝湯，得之則嘔，以酒客不喜甘故也．
　　凡服桂枝湯吐者，其後必吐膿血也．
　　太陽病，項背强　　，反汗出惡風者，桂枝加葛根湯主之．

　　　　桂枝加葛根湯方
　葛根四兩　桂枝三兩（去皮）　芍藥三兩　生薑三兩（切）　甘草二兩（炙）　大棗十二枚（擘）　麻黃三兩（去節）
　　上七味，以水一升，先煮麻黃，葛根減二升，去上沫，內諸藥，煮取三升，去滓，溫服一升．覆取微似汗，不須　粥，餘如桂枝法將息及禁忌．
　　喘家作桂枝湯，加厚朴，杏子佳．

　　　　桂枝加厚朴杏子湯方
　桂枝三兩（去皮）　甘草二兩（炙）　生薑三兩（切）　芍藥三兩　大棗十二枚（擘）　厚朴二兩（炙，去皮）　杏仁五十枚（去皮尖）
　　右七味，以水七升，微火煮取三升，去滓，溫服一升，覆取微似汗．
　　太陽病，下之微喘者，表未解故也，桂枝加厚朴杏子湯主之．
　　太陽病，發汗，遂漏不止，其人惡風，小便難，四肢微急，難以屈伸者，桂枝加附子湯主之．

　　　　桂枝加附子湯方
　桂枝三兩（去皮）　芍藥三兩　甘草三兩（炙）　生薑三兩（切）　大棗十二枚（擘）　附子一枚（　，去皮，破八片）
　　右六味，以水七升，煮取三升，去滓，溫服一升，本云：桂枝湯，今加附子．將息如前法．
　　太陽病，下之後，脈促，胸滿者，桂枝去芍藥湯主之．

　　　　桂枝去芍藥湯方
　　桂枝三兩（去皮）　甘草二兩（炙）　生薑三兩（切）　大棗十二枚（擘）
　　上四味，以水七升，煮取三升，去滓，溫服一升．本云：桂枝湯，今去芍藥，將息如前法．
　　若微寒者，桂枝去芍藥加附子湯主之．

　　　　桂枝去芍藥加附子湯方
　　桂枝三兩（去皮）　甘草二兩（炙）　生薑三兩（切）　大棗十二枚（擘）　附子一枚（　，去皮，破八片）
　　上五味，以水七升，煮取三升，去滓，溫服一升．本云：桂枝湯，今去芍藥加附子．將息如前法．
　　發汗後，身疼痛，脈　遲者，桂枝加芍藥生薑各一兩人參三兩新加湯主之．

　　　　桂枝加芍藥生薑各一兩人參三兩新加湯方
　　桂枝三兩（去皮）　芍藥四兩　甘草二兩（炙）　人參三兩　大棗十二枚（擘）生薑四兩
　　右六味，以水一斗二升，煮取三升，去滓，溫服一升．本云：桂枝湯，今加芍藥，生薑，人參．
　　太陽病，頭痛，發熱，身疼，腰痛，骨節疼痛，惡風，無汗而喘者，麻黃湯主之．
　　　　麻黃湯方
　　麻黃三兩（去節）　桂枝二兩（去皮）　甘草一兩（炙）　杏仁七十個（去皮尖）
　　右四味，以水九升，先煮取麻黃減二升，去上沫，內諸藥，煮取二升半，去滓，溫服八合，覆取微似汗，不須　粥．餘如桂枝法將息．
　　脈浮者，病在表，可發汗，宜麻黃湯．
　　脈浮而數者，可發汗，宜麻黃湯．
　　太陽病，十日以去，脈浮細而嗜臥者，外已解也，設胸滿脅痛者，與小柴胡湯；脈但浮者，與麻黃湯．
　　太陽病，脈浮緊，無汗發熱，身疼痛，八九日不解，表證仍在，此當發其汗．服藥已微除，其人發煩目瞑，劇者必　，　乃解．所以然者，陽氣重故也．麻黃湯主之．
　　太陽病，脈浮緊，發熱身無汗，自　者愈．
　　傷寒脈浮緊，不發汗，因致　者，麻黃湯主之．
　　太陽與陽明合病，喘而胸滿者，不可下，宜麻黃湯．
　　咽喉乾燥者，不可發汗．
　　淋家不可發汗，汗出必便血．
　　瘡家雖身疼痛，不可發汗，汗出則■．
　　　家不可發汗，汗出必額上陷脈急緊，直視不能　，不得眠．
　　亡血家，不可發汗，發汗則寒慄而振．
　　汗家重發汗，必恍惚心亂，小便已陰疼，與禹餘糧丸．
　　病人有寒，復發汗，胃中冷，必吐蛔．
　　脈浮緊者，法當身疼痛，宜以汗解之，假令尺中遲者，不可發汗，何以知然，以榮氣不足，血少故也．
　　脈浮數者，法當汗出而愈，若下之，身重心悸者，不可發汗，當自汗出乃解．所以然者，尺中脈微，此裡虛，須表裡實，津液自和，便自汗出愈．
　　太陽病，項背强　　，無汗惡風，葛根湯主之．

　　　　葛根湯方
　　葛根四兩　麻黃三兩（去節）　桂枝二兩（去皮）　生薑三兩（切）　甘草二兩（炙）　芍藥二兩　大棗十二枚（擘）
　　右七味，以水一斗，先煮麻黃，葛根，減二升，去白沫，內諸藥，煮取三升，去滓，溫服一升，覆取微似汗，餘如桂枝法將息及禁忌，諸湯皆　此．
　　太陽與陽明合病者，必自下利，葛根湯主之．
　　太陽與陽明合病，不下利，但嘔者，葛根加半夏湯主之．

　　　　葛根加半夏湯方
　　葛根四兩　麻黃三兩（去節）　甘草二兩（炙）　芍藥二兩　桂枝二兩（去皮）生薑二兩（切）　半夏半升（洗）　大棗十二枚（擘）
　　右八味，以水一斗，先煮葛根，麻黃，減二升，去白沫，內諸藥，煮取三升，去滓，溫服一升，覆取微似汗．
　　太陽中風，脈浮緊，發熱惡寒，身疼痛，不汗出而煩躁者，大靑龍湯主之．若脈微弱，汗出惡風者，不可服之，服之則厥逆，筋　肉■，此爲逆也．

　　　　大靑龍湯方
　　麻黃六兩（去節）　桂枝二兩（去皮）　甘草二兩（炙）　杏仁四十枚（去皮尖）生薑三兩（切）　大棗十枚（擘）　石膏如　子大（碎）
　　右七味，以水九升，先煮麻黃減二升，去上沫，內諸藥，煮取三升，去滓，溫服一升，取微似汗，汗出多者，溫粉粉之．一服汗者，停後服．若復服，汗多亡陽，遂虛，惡風煩躁，不得眠也．
　　傷寒脈浮緩，身不疼，但重，乍有輕時，無少陰證者，大靑龍湯發之．
　　傷寒表不解，心下有水氣，乾嘔發熱而咳，或渴，或利，或　，或小便不利，少腹滿，或喘者，小靑龍湯主之．

　　　　小靑龍湯方
　　麻黃（去節）　芍藥　細辛　乾薑　甘草（炙）　桂枝（去皮）各三兩　五味子半升　半夏（洗）半升
　　右八味，以水一斗，先煮麻黃減二升，去上沫，內諸藥，煮取三升，去滓，溫服一升．若渴，去半夏加　蔞根三兩．若微利，去麻黃加　花如一　子，熬令赤色．若　者，去麻黃加附子一枚，　．若小便不利，少腹滿者，去麻黃加茯　四兩．若喘，去麻黃，加杏仁半升，去皮尖．且　花不治利，麻黃主喘，今此語反之，疑非仲景意．
　　傷寒心下有水氣，咳而微喘，發熱不渴；服湯已，渴者，此寒去欲解也；小靑龍湯主之．
　　太陽病，得之八九日，如　狀，發熱惡寒，熱多寒少，其人不嘔，淸便欲自可，一日二三度發．脈微緩者，爲欲愈也；脈微而惡寒者，此陰陽俱虛，不可更發汗更下更吐也；面色反有熱色者，未欲解也，以其不能得小汗出，身必　，宜桂枝麻黃各半湯．

　　　　桂枝麻黃各半湯方
　　桂枝一兩十六銖（去皮）　芍藥　生薑（切）　甘草（炙）　麻黃（去節）各一兩大棗四枚（擘）　杏仁二十四枚（湯浸，去皮尖及兩仁者）
　　右七味，以水五升，先煮麻黃一二沸，去上沫，內諸藥，煮取一升八合，去滓，溫服六合．本云：桂枝湯三合，麻黃湯三合，倂爲六合，頓服．將息如上法．
　　服桂枝湯，大汗出，脈洪大者，與桂枝湯，如前法．若形似　，一日再發者，汗出必解，宜桂枝二麻黃一湯．

　　　　桂枝二麻黃一湯方
　　桂枝一兩十七銖（去皮）　芍藥一兩六銖　麻黃十六銖（去節）　生薑一兩六銖（切）　杏仁十六個（去皮尖）　甘草一兩二銖（炙）　大棗四枚（擘）
　　右七味，以水五升，先煮麻黃一二沸，去上沫，內諸藥，煮取二升，去滓，溫服一升，日再服．本云：桂枝湯二分，麻黃湯一分，合爲二升，分再服．今合爲一方，將息如前法．
　　太陽病，發熱惡寒，熱多寒少，脈微弱者，此無陽也，不可發汗，宜桂枝二越婢一湯．

　　　　桂枝二越婢一湯方
　　桂枝（去皮）　芍藥　麻黃　甘草（炙）各十八銖　大棗四枚（擘）　生薑一兩二銖（切）　石膏二十四銖（碎，綿　）
　　右七味，以水五升，煮麻黃一二沸，去上沫，內諸藥，煮取二升，去滓，溫服一升．本云：當裁爲越婢湯，桂枝湯，合之，飮一升，今合爲一方，桂枝湯二分，越婢湯一分．
　　二陽幷病，太陽初得病時，發其汗，汗先出不徹，因轉屬陽明，續自微汗出，不惡寒，若太陽病證不罷者，不可下，下之爲逆，如此可小發汗．設面色緣緣正赤者，陽氣　鬱在表，當解之，熏之．若發汗不徹，不足言．陽氣　鬱不得越，當汗不汗，其人躁煩，不知痛處，乍在腹中，乍在四肢，按之不可得，其人短氣但坐，以汗出不徹故也．更發汗則愈，何以知汗出不徹，以脈　故知也．
　　太陽病三日，已發汗，若吐，若下，若溫針，仍不解者，此爲壞病，桂枝不中與之也．觀其脈證，知犯何逆，隨證治之．……
　　發汗後惡寒者，虛故也．不惡寒但熱者，實也．當和胃氣，與調胃承氣湯．
　　下之後，復發汗，必振寒，脈微細．所以然者，以內外俱虛故也．
　　病人身大熱，反欲得衣者，熱在皮膚，寒在骨髓也；身大寒，反不欲近衣者，寒在皮膚，熱在骨髓也．
　　太陽病，當惡寒發熱，今汗自出，反不惡寒發熱，關上脈細數者，以醫吐之過也．一，二日吐之者，腹中飢，口不能食；三，四日吐之者，不喜　粥，欲食冷食，朝食暮吐，以醫吐之所致也，此爲小逆．
　　病人脈數，數爲熱，當消穀引食，而反吐者，此以發汗，令陽氣微，膈氣虛，脈乃數也．數爲客熱，不能消穀．以胃中虛冷，故吐也．
　　本發汗，而復下之，此爲逆也．若先發汗，治不爲逆．本先下之，而反汗之，爲逆，若先下之，治不爲逆．
　　傷寒，醫下之，續得下利，淸穀不止，身疼痛者，急當救裡．後身疼痛，淸便自調者，急當救表．救裡宜四逆湯，救表宜桂枝湯．
　　病發熱頭痛，脈反　，若不差，身體疼痛，當救其裡，宜四逆湯．
　　發汗吐下後，虛煩不得眠，若劇者，必反覆顚倒，心中懊■，梔子　湯主之．若少氣者，梔子甘草　湯主之；若嘔者，梔子生薑　湯主之．
　　　　梔子　湯方
　　梔子十四個（擘）　香　四合（綿　）
　　右二味，以水四升，先煮梔子得二升半，內　，煮取一升半，去滓，分爲二服，溫進一服（得吐者，止後服）．

　　　　梔子甘草　湯方
　　梔子十四個（擘）　甘草二兩（炙）　香　四合（綿　）
　　右三味，以水四升，先煮梔子，甘草取二升半，內　，煮取一升半，去滓，分二服，溫進一服，得吐者，止後服．

　　　　梔子生薑　湯方
　　梔子十四個（擘）　生薑五兩　香　四合（綿　）
　　右三味，以水四升，先煮梔子生薑，取二升半，內　，煮取一升半，去滓，分二服，溫進一服，得吐者，止後服．
　　發汗，若下之而煩熱，胸中窒者，梔子　湯主之．
　　傷寒五六日，大下之後，身熱不去，心中結痛者，未欲解也，梔子　湯主之．
　　傷寒下後，心煩腹滿，臥起不安者，梔子厚朴湯主之．

　　　　梔子厚朴湯方
　　梔子十四個（擘）　厚朴四兩（炙，去皮）　枳實四枚（水浸，炙令黃）
　　右三味，以水三升半，煮取一升半，去滓，分二服，溫進一服（得吐者，止後服）．
　　傷寒，醫以丸藥大下之，身熱不去，微煩者，梔子乾薑湯主之．

　　　　梔子乾薑湯方
　　梔子十四個（擘）　乾薑二兩
　　右二味，以水三升半，煮取一升半，去滓，分二服，溫進一服（後吐者，止後服）．
　　凡用梔子　湯，病人舊微　者，不可與服之．
　　發汗後，不可更行桂枝湯，汗出而喘，無大熱者，可與麻黃杏仁甘草石膏湯．
　　下後不可更行桂枝湯，若汗出而喘，無大熱者，可與麻黃杏仁甘草石膏湯．

　　　　麻黃杏仁甘草石膏湯方
　　麻黃四兩（去節）　杏仁五十個（去皮尖）　甘草二兩（炙）　石膏半斤（碎，綿　）
　　右四味，以水七升，煮麻黃減二升，去上沫，內諸藥，煮取三升，去滓，溫服一升．　　服桂枝湯，大汗出後，大煩渴不解，脈洪大者，白虎加人參湯主之．

　　　　白虎加人參湯方
　　知母六兩　石膏一斤（碎，綿　）　甘草三兩（炙）　粳米六合　人參三兩
　　右五味，以水一斗，煮米熟，湯成去滓，溫服一升，日三服．
　　太陽病，桂枝證，醫反下之，利遂不止，脈促者，表未解也；喘而汗出者，葛根黃芩黃連湯主之．

　　　　葛根黃芩黃連湯方
　　葛根半斤　甘草二兩（炙）　黃芩三兩　黃連三兩
　　右四味，以水八升，先煮葛根減二升，內諸藥，煮取二升，去滓，分溫再服．
　　太陽與少陽合病，自下利者，與黃芩湯；若嘔者，黃芩加半夏生薑湯主之．

　　　　黃芩湯方
　　黃芩三兩　芍藥二兩　甘草二兩（炙）　大棗十二枚（擘）
　　右四味，以水一斗二升，煮取三升，去滓，溫服一升，日再夜一服．

　　　　黃芩加半夏生薑湯方
　　黃芩三兩　芍藥三兩　甘草三兩（炙）　大棗十二枚（擘）　半夏半升（洗）　生薑一兩（一方三兩切）
　　右六味，以水一斗，煮取三升，去滓，溫服一升，日再夜一服．
　　發汗過多，其人叉手自冒心，心下悸，欲得按者，桂枝甘草湯主之．

　　　　桂枝甘草湯方
　　桂枝四兩（去皮）　甘草二兩（炙）
　　右二味，以水三升，煮取一升，去滓，頓服．
　　火逆下之，因燒針煩躁者，桂枝甘草龍骨牡蠣湯主之．

　　　　桂枝甘草龍骨牡蠣湯方
　　桂枝一兩（去皮）　甘草二兩（炙）　牡蠣二兩（熬）　龍骨二兩
　　右四味，以水五升，煮取二升半，去滓，溫服八合，日三服．
　　傷寒脈浮，醫以火迫劫之，亡陽，必驚狂，臥起不安者，桂枝去芍藥加蜀漆牡蠣龍骨救逆湯主之．

　　　　桂枝去芍藥加蜀漆牡蠣龍骨救逆湯方
　　桂枝三兩（去皮）　甘草二兩（炙）　生薑三兩（切）　大棗十二枚（擘）　牡蠣五兩（熬）　蜀漆三兩（洗去腥）　龍骨四兩
　　右七味，以水一斗二升，先煮蜀漆減二升，內諸藥，煮取三升，去滓，溫服一升．本云：桂枝湯，今去芍藥，加蜀漆，牡蠣，龍骨．
　　燒針令其汗，針處被寒，核起而赤者，必發奔豚．氣從少腹上衝心者，灸其核上各一壯，與桂枝加桂湯，更加桂二兩也．

　　　　桂枝加桂湯方
　　桂枝五兩（去皮）　芍藥三兩　生薑三兩（切）　甘草二兩（炙）　大棗十二枚（擘）．
　　右五味，以水七升，煮取三升，去滓，溫服一升．本云：桂枝湯，今加桂滿五兩．所以加桂者，以泄奔豚氣也．
　　發汗後，其人臍下悸者，欲作奔豚，茯　桂枝甘草大棗湯主之．

　　　　茯　桂枝甘草大棗湯方
　　茯　半斤　桂枝四兩（去皮）　甘草二兩（炙）　大棗十五枚（擘）
　　右四味，以甘瀾水一斗，先煮茯　減二升，內諸藥，煮取二升，溫服一升，日三服．　　作甘瀾水法：取水二升，置大盆內，以杓揚之，水上有珠子五六千顆相逐，取用之．　　傷寒若吐若下後，心下逆滿，氣上衝胸，起則頭眩，脈　緊，發汗則動經，身爲振振搖者，茯　桂枝白朮甘草湯主之．

　　　　茯　桂枝白朮甘草湯方
　　茯　四兩　桂枝三兩（去皮）　白朮　甘草（炙）　各二兩
　　右四味，以水六升，煮取三升，去滓，分溫三服．
　　服桂枝湯，或下之，仍頭項强痛，翕翕發熱，無汗，心下滿微痛，小便不利者，桂枝去桂加茯　白朮湯主之．

　　　　桂枝去桂加茯　白朮湯方
　　芍藥三兩　甘草二兩（炙）　生薑三兩（切）　茯　　白朮各三兩　大棗十二枚（擘）
　　右六味，以水八升，煮取三升，去滓，溫服一升．小便利則癒．本云：桂枝湯，今去桂加茯　白朮．
　　發汗後，腹脹滿者，厚朴生薑半夏甘草人參湯主之．

　　　　厚朴生薑半夏甘草人參湯方
　　厚朴半斤（炙，去皮）　生薑半斤（切）　半夏半升（洗）　甘草二兩　人參一兩　　右五味，以水一斗，煮取三升，去滓，溫服一升，日三服．
　　傷寒二三日，心中悸而煩者，小建中湯主之．

　　　　小建中湯方
　　桂枝三兩（去皮）　芍藥六兩　生薑三兩（切）　甘草二兩（炙）　大棗十二枚（擘）　膠飴一升
　　右六味，以水七升，煮取三升，去滓，溫服一升，日三服．嘔家不可用小建中湯，以甛故也．
　　太陽病，外證未除，而數下之，遂協熱而利，利下不止，心下　硬，表裡不解者，桂枝人參湯主之．

　　　　桂枝人參湯方
　　桂枝四兩（別切）　甘草四兩（炙）　白朮三兩　人參三兩　乾薑三兩
　　右五味，以水九升，先煮四味，取五升，內桂，更煮取三升，去滓，溫服一升，日再夜一服．
　　下之後，復發汗，晝日煩躁不得眠，夜而安靜，不嘔不渴，無表證，脈　微，身無大熱者，乾薑附子湯主之．

　　　　乾薑附子湯方
　　乾薑一兩　附子一枚（生用，去皮，切八片）
　　右三味，以水三升，煮取一升，去滓，頓服．
　　發汗，若下之，病仍不解，煩躁者，茯　四逆湯主之．

　　　　茯　四逆湯方
　　茯　四兩　人參一兩　附子一枚（生用，去皮，破八片）　甘草二兩（炙）　乾薑一兩半
　　右五味，以水五升，煮取三升，去滓，溫服七合，日二服．
　　太陽病發汗，汗出不解，其人仍發熱，心下悸，頭眩，身■動，振振欲　地者，眞武湯主之．

　　　　眞武湯方
　　茯　　芍藥　生薑（切）各三兩　白朮二兩　附子一枚（　，去皮，破八片）
　　右五味，以水八升，煮取三升，去滓，溫服七合，日三服．
　　傷寒脈浮，自汗出，小便數，心煩，微惡寒，脚攣急，反與桂枝，欲攻其表，此誤也．得之便厥，咽中乾，煩躁吐逆者，作甘草乾薑湯與之，以復其陽；若厥愈，足溫者，更作芍藥甘草湯與之，其脚卽伸；若胃氣不和，　語者，少與調胃承氣湯；若重發汗，復加燒針者，四逆湯主之．

　　　　甘草乾薑湯方
　　甘草四兩（炙）　乾薑二兩
　　右二味，以水三升，煮取一升五合，去滓，分溫再服．

　　　　芍藥甘草湯方
　　芍藥　甘草（炙）　各四兩
　　右二味，以水三升，煮取一升五合，去滓，分溫再服．
　　發汗，病不解，反惡寒者，虛故也，芍藥甘草附子湯主之．

　　　　芍藥甘草附子湯
　　芍藥　甘草（炙）各三兩　附子一枚（　，去皮，破八片）
　　右三味，以水五升，煮取一升五合，去滓，分溫三服．
　　傷寒脈結代，心動悸，炙甘草湯主之．

　　　　炙甘草湯方
　　甘草四兩（炙）　生薑三兩（切）　人參二兩　生地黃一斤　桂枝二兩（去皮）阿膠二兩　麥門冬半斤（去心）　麻仁半升　大棗十二枚（擘）
　　右九味，以淸酒七升，水八升，先煮八味，取三升，去滓，內膠　消盡，溫服一升，日三服．一名復脈湯．
　　脈按之來緩，時一止復來者，名曰結．又脈來動而中止，更來小數，中有還者反動，名曰結，陰也．脈來動而中止，不能自還，因而復動者，名曰代，陰也．得此脈者，必難治．
　　太陽病，發汗後，大汗出，胃中乾，煩躁不得眠，欲得飮水者，少少與飮之，令胃氣和則愈．若脈浮，小便不利，微熱消渴者，五　散主之．

　　　　五　散方
　　　　十八銖（去皮）　澤瀉一兩六銖　白朮十八銖　茯　十八銖　桂枝半兩（去皮）
　　右五味，搗爲散，以白飮和，服方寸匕，日三服，多飮暖水，汗出愈，如法將息．　　　　五　散方
　　　　十八銖（去皮）　澤瀉一兩六銖　白朮十八銖　茯　十八銖　桂枝半兩（去皮）　　右五味，搗爲散，以白飮和，服方寸匕，日三服，多飮暖水，汗出愈，如法將息．
　　中風發熱，六七日不解而煩，有表裡證，渴欲飮水，水入則吐者，名曰水逆，五　散主之．
　　傷寒汗出而渴者，五　散主之；不渴者，茯　甘草湯主之．

　　　　茯　甘草湯方
　　茯　二兩　桂枝二兩（去皮）　甘草一兩（炙）　生薑三兩（切）
　　右四味，以水四升，煮取二升，去滓，分溫三服．
　　太陽病，小便利者，以飮水多，必心下悸，小便少者，必苦裡急也．
　　太陽病不解，熱結膀胱，其人如狂，血自下，下者愈．其外不解者，尙未可攻，當先解其外．外解已，但少腹急結者，乃可攻之，宜桃核承氣湯．

　　　　桃核承氣湯
　　桃仁五十個（去皮尖）　大黃四兩　桂枝二兩（去皮）　甘草二兩（炙）　芒硝二兩
　　右五味，以水七升，煮取二升半，去滓，內芒硝，更上火微沸，下火，先食溫服五合，日三服．當微利．
　　太陽病，六七日表證仍在，脈微而　，反不結胸，其人發狂者，以熱在下焦，少腹當硬滿，小便自利者，下血乃愈．所以然者，以太陽隨經，瘀熱在裡故也，抵當湯主之．
　　　　抵當湯方
　　水蛭（熬）　■蟲各三十個（去翅足，熬）　桃仁二十個（去皮尖）　大黃三兩（酒洗）
　　右四味，以水五升，煮取三升，去滓，溫服一升，不下更服．
　　太陽病，身黃，脈　結，少腹硬，小便不利者，爲無血也；小便自利，其人如狂者，血證諦也，抵當湯主之．
　　傷寒有熱，少腹滿，應小便不利，今反利者，爲有血也，當下之，不可餘藥，宜抵當丸．

　　　　抵當丸方
　　水蛭二十個（熬）　■蟲二十個（去翅足，熬）　桃仁二十五個（去皮尖）　大黃三兩
　　右四味，搗分四丸．以水一升，煮一丸，取七合服之．　時當下血，若不下者，更服．
　　問曰：病有結胸，有藏結，其狀何如？答曰：按之痛，寸脈浮，關脈　，名曰結胸也．
　　病發於陽，而反下之，熱入因作結胸，病發於陰，而反下之，因作　也．所以成結胸者，以下之太早故也．結胸者，項亦强，如柔■狀，下之則和，宜大陷胸丸．

　　　　大陷胸丸方
　　大黃半斤　　　子半斤（熬）　芒硝半斤　杏仁半升（去皮尖，熬黑）
　　右四味，搗篩二味，內杏仁，芒硝硏如脂，和散，取如彈丸一枚；別搗甘遂末一錢七，白蜜二合，水二升，煮取一升，溫頓服之．一宿乃下．如不下，更服，取下爲效．禁如藥法．
　　太陽病，脈浮而動數，浮則爲風，數則爲熱，動則爲痛，數則爲虛．客氣動膈，短氣躁煩，心中懊■，陽氣內陷，心下因硬，則爲結胸，大陷胸湯主之．若不結胸，但頭汗出，餘處無汗，劑頸而還，小便不利，身必發黃．

　　　　大陷胸湯方
　　大黃六兩（去皮）　芒硝一升　甘遂一錢七
　　右三味，以水六升，先煮大黃減二升，去滓，內芒硝，煮一兩沸，內甘遂末，溫服一升．得快利，止後服．
　　傷寒六七日，結胸熱實，脈　而緊，心下痛，按之石硬者，大陷胸湯主之．
　　傷寒十餘日，熱結在裡，復往來寒熱者，與大柴胡湯；但結胸，無大熱者，此爲水結在胸脅也，但頭微汗出者，大陷胸湯主之．
　　太陽病，重發汗而復下之，不大便五六日，舌上燥而渴，日　所小有潮熱，從心下至少腹硬滿而痛，不可近者，大陷胸湯主之．
　　結胸證，其脈浮大者，不可下，下之則死．
　　結胸證悉具，煩躁者亦死．
　　小結胸病，正在心下，按之則痛，脈浮滑者，小陷胸湯主之．

　　　　小陷胸湯方
　　黃連一兩　半夏半升（洗）　　蔞實大者一枚
　　右三味，以水六升，先煮　蔞取三升，去滓，內諸藥，煮取一升，去滓，分溫三服．　　寒實結胸，無熱證者，與三物小陷胸湯，白散亦可服．

　　　　三物白散方
　　桔梗三分　巴豆一分（去皮心，熬黑，硏如脂）　貝母三分
　　上三味，爲散．內巴豆更於臼中杵之，以白飮和服．强人半錢七，羸者減之．病在膈上必吐，在膈下必利．不利，進熱粥一杯；利過不止，進冷粥一杯．
　　何謂藏結？答曰：如結胸狀，飮食如故，時時下利，寸脈浮，關脈小細　緊，名曰藏結．舌上白胎滑者，難治．
　　藏結無陽證，不往來寒熱，其人反靜，舌上胎滑者，不可攻也．
　　病脅下素有　，連在臍旁，痛引少腹，入陰筋者，此名藏結，死．
　　脈浮而緊，而復下之，緊反入裡，則作　，按之自濡，但氣　耳．
　　心下　，按之濡，其脈關上浮者，大黃黃連瀉心湯主之．

　　　　大黃黃連瀉心湯方
　　大黃二兩　黃連一兩
　　右二味，以麻沸湯二升漬之，須臾，絞去滓，分溫再服．
　　傷寒大下後，復發汗，心下　，惡寒者，表未解也．不可攻　，當先解表，表解乃可攻　．解表宜桂枝湯，攻　宜大黃黃連瀉心湯．
　　心下　，而復惡寒汗出者，附子瀉心湯主之．

　　　　附子瀉心湯方
　　大黃二兩　黃連一兩　黃芩一兩　附子一枚（　，去皮，破，別煮取汁）
　　右四味，切三味，以麻沸湯二升漬之，須臾，絞去滓，內附子汁，分溫再服．
　　傷寒五六日，嘔而發熱者，柴胡湯證具，而以他藥下之，柴胡證仍在者，復與柴胡湯．此雖已下之，不爲逆，必蒸蒸而振，　發熱汗出而解．若心下滿而硬痛者，此爲結胸也，大陷胸湯主之．但滿而不痛者，此爲　，柴胡不中與之，宜半夏瀉心湯．

　　　　半夏瀉心湯方
　　半夏半升（洗）　黃芩　乾薑　人參　甘草（炙）各三兩　黃連一兩　大棗十二枚（擘）
　　右七味，以水一斗，煮取六升，去滓，再煎，取三升，溫服一升，日三服．
　　傷寒汗出，解之後，胃中不和，心下　硬，乾噫食臭，脅下有水氣，腹中雷鳴，下利者，生薑瀉心湯主之．

　　　　生薑瀉心湯方
　　生薑四兩（切）　甘草三兩（炙）　人參三兩　乾薑一兩　黃芩三兩　半夏半升（洗）　黃連一兩　大棗十二枚（擘）
　　右八味，以水一斗，煮六升，去滓，再煎，取三升，溫服一升，日三服．
　　傷寒中風，醫反下之，其人下利日數十行，穀不化，腹中雷鳴，心下　硬而滿，乾嘔，心煩不得安．醫見心下　，謂病不盡，復下之，其　益甚，此非結熱，但以胃中虛，客氣上逆，故使硬也，甘草瀉心湯主之．

　　　　甘草瀉心湯方
　　甘草四兩（炙）　黃芩三兩　半夏半升（洗）　大棗十二枚（擘）　黃連一兩　乾薑三兩
　　右六味，以水一斗，煮取六升，去滓，再煎取三升，溫服一升，日三服．
　　傷寒服湯藥，下利不止，心下　硬．服瀉心湯已，復以他藥下之，利不止．醫以理中與之，利益甚．理中者，理中焦，此利在下焦，赤石脂禹餘糧湯主之．復不止者，當利其小便．

　　　　赤石脂禹餘糧湯方
　　赤石脂一斤（碎）　太一禹餘糧一斤（碎）
　　右二味，以水六升，煮取三升，去滓，分溫三服．
　　本以下之，故心下　，與瀉心湯．　不解，其人渴而口燥煩，小便不利者，五　散主之．
　　傷寒發汗，若吐若下，解後，心下　硬，噫氣不除者，旋覆代　湯主之．

　　　　旋覆代　湯方
　　旋覆花三兩　人參二兩　生薑五兩　代　一兩　甘草三兩（炙）　半夏半升（洗）大棗十二枚（擘）
　　右七味，以水一斗，煮取六升，去滓，再煎取三升，溫服一升，日三服．
　　傷寒胸中有熱，胃中有邪氣，腹中痛，欲嘔吐者，黃連湯主之．

　　　　黃連湯方
　　黃連二兩　甘草三兩（炙）　乾薑三兩　桂枝三兩（去皮）　人參二兩　半夏半升（洗）　大棗十二枚（擘）
　　右七味，以水一斗，煮取六升，去滓，溫服，晝三夜二．
　　太陽病二日，反躁，凡　其背，而大汗出，大熱入胃，胃中水竭，躁煩，必發　語．十餘日，振栗，自下利者，此爲欲解也．故其汗，從腰以下不得汗，欲小便不得，反嘔，欲失　，足下惡風，大便硬，小便當數而反不數及不多，大便已，頭卓然而痛，其人足心必熱，穀氣下流故也．
　　太陽病中風，以火劫發汗，邪風被火熱，血氣流溢，失其常度．兩陽相熏灼，其身發黃．陽盛則欲　，陰虛小便難．陰陽俱虛竭，身體則枯燥，但頭汗出，劑頸而還，腹滿微喘，口乾咽爛，或不大便，久則　語，甚者至　，手足躁擾，捻衣摸床，小便利者，其人可治．
　　形作傷寒，其脈不弦緊而弱，弱者必渴，被火必　語，弱者發熱脈浮，解之當汗出愈．
　　太陽病，以火熏之，不得汗，其人必躁，到經不解，必淸血，名爲火邪．
　　脈浮，熱甚，而反灸之，此爲實，實以虛治，因火而動，必咽燥，吐血．
　　微數之脈，愼不可灸．因火爲邪，則爲煩逆，追虛逐實，血散脈中，火氣雖微，內攻有力，焦骨傷筋，血難復也．脈浮，宜以汗解．用火灸之，邪無從出，因火而盛，病從腰以下必重而　，名火逆也．欲自解者，必當先煩，煩乃有汗而解．何以知之？脈浮，故知汗出解．
　　凡病，若發汗，若吐，若下，若亡血，亡津液，陰陽自和者，必自愈．
　　大下之後，復發汗，小便不利者，亡津液故也．勿治之，得小便利，必自愈．
　　太陽病，先下而不愈，因復發汗，以此表裡俱虛，其人因致冒．冒家汗出自愈．所以然者，汗出表和故也．裡未和，然後復下之．
　　太陽病未解，脈陰陽俱停，必先振栗汗出而解．但陽脈微者，先汗出而解；但陰脈微者，下之而解．若欲下之，宜謂胃承氣湯．
　　太陽中風，下利，嘔逆，表解者，乃可攻之．其人●●汗出，發作有時，頭痛，心下　硬滿，引脅下痛，乾嘔，短氣，汗出，不惡寒者，此表解裡未和也．十棗湯主之．

　　　　十棗湯方
　　　花熬　甘遂　大戟　大棗十枚
　　右三味等分，分別搗爲散．以水一升半，先煮大棗肥者十枚，取八合，去滓，內藥末．强人服一錢七，羸人服半錢，溫服之，平旦服，若下少病不除者，明日更服，加半錢，得快下利後，　粥自養．
　　病如桂枝證，頭不痛，項不强，寸脈微浮，胸中　硬，氣上衝喉咽不得息者，此爲胸有寒也，當吐之，宜瓜　散．

　　　　瓜　散方
　　瓜　一分（熬黃）　赤小豆一分
　　右二味，各別搗篩，爲散已，合治之，取一錢七．以香　一合，用熱湯七合，煮作稀　，去滓，取汁合散，溫頓服之．不吐者，少少加．得快吐乃止．諸亡血虛家，不可與瓜　散．
　　問曰：證象陽旦，按法治之而增劇，厥逆，咽中乾，兩脛拘急而●語．師曰：言夜半手足當溫，兩脚當伸．後如師言．何以知此？答曰：寸口脈浮而大，浮爲風，大爲虛，風則生微熱，虛則兩脛攣，病形象桂枝，因加附子參其間，增桂令汗出，附子溫經，亡陽故也．厥逆，咽中乾，煩躁，陽明內結，●語煩乳，更飮甘草乾薑湯．夜半陽氣還，兩足當熱，脛尙微拘急，重與芍藥甘草湯，爾乃脛伸．以承氣湯微　，則止其●語，故知病可愈．
　　未持脈時，病人手叉自冒心，師因敎試令咳，而不咳者，此必兩耳聾無聞也．所以然者，以重發汗虛故如此．發汗後，飮水多必喘，以水灌之亦喘．
　　傷寒十三日，過經　語者，以有熱也，當以湯下之．若小便利者，大便當硬，而反下利，脈調和者，知醫以丸藥下之，非其治也．若自下利者，脈當微厥，今反和者，此爲內實也，調胃承氣湯主之．
　　傷寒腹滿　語，寸口脈浮而緊，此肝乘脾也，名曰縱，刺期門．
　　傷寒發熱，嗇嗇惡寒，大渴欲飮水，其腹必滿，自汗出，小便利，其病欲解，此肝乘肺也，名曰橫，刺期門．
　　太陽傷寒者，加溫針，必驚也．
　　太陽病吐之，但太陽病當惡寒，今反不惡寒，不欲近衣，此爲吐之內煩也．
　　太陽病，過經十餘日，心下溫溫欲吐，而胸中痛，大便反　，腹微滿，鬱鬱微煩，先此時自極吐下者，與調胃承氣湯．若不爾者，不可與．但欲嘔，胸中痛，微　者，此非柴胡湯證，以嘔，故知極吐下也．
　　太陽病，二三日，不能臥，但欲起，心下必結，脈微弱者，此本有寒分也．反下之，若利止，必作結胸，未止者，四日復下之，此作協熱利也．
　　太陽病，下之，其脈促，不結胸者，此爲欲解也；脈浮者，必結胸；脈緊者，必咽痛；脈弦者，必兩脅拘急；脈細數者，頭痛未止；脈　緊者，必欲嘔；脈　滑者，協熱利；脈浮滑者，必下血．
　　太陽與少陽幷病，頭項强痛，或眩冒，時如結胸，心下　硬者，當刺大椎第一間，肺兪，肝兪，愼不可發汗，發汗則　語，脈弦，五日　語不止，當刺期門．
　　太陽少陽幷病，而反下之，成結胸，心下硬，下利不止，水漿不下，其人心煩．
　　太陽病，醫發汗，遂發熱惡寒．因復下之，心下　，表裡俱虛，陰陽氣幷竭，無陽則陰獨．復加燒針，因胸煩．面色靑黃，膚■者，難治；今色微黃，手足溫者，易愈．
　　傷寒吐下後發汗，虛煩，脈甚微，八九日心下　硬，脅下痛，氣上衝咽喉，眩冒，經脈動　者，久而成　．
　　太陽少陽幷病，心下硬，頸項强而眩者，當刺大椎，肺兪，肝兪，愼勿下之．
　　傷寒八九日，風濕相搏，身體疼煩，不能自轉側，不嘔不渴，脈浮虛而　者，桂枝附子湯主之．若其人大便硬，小便自利者，去桂加白朮湯主之．

　　　　桂枝附子湯方
　　桂枝四兩（去皮）　附子三枚（　，去皮，破）　生薑三兩（切）　大棗十二枚（擘）　甘草二兩（炙）
　　右五味，以水六升，煮取二升，去滓，分溫三服．

　　　　去桂加白朮湯方
　　附子三枚（　，去皮，破）　白朮四兩　生薑三兩（切）　甘草二兩（炙）　大棗十二枚（擘）
　　右五味，以水六升，煮取二升，去滓，分溫三服，初一服，其人身如　，半日許復服之，三服都盡，其人如冒狀，勿怪，此以附子白朮　走皮內，逐水氣未得除，故使之耳，法當加桂四兩，此本一方二法，以大便硬，小便自利，去桂；以大便不硬，小便不利，當加桂，附子三枚恐多也，虛弱家及産婦，宜減服之．
　　風濕相搏，骨節疼煩，　痛不得屈伸，近之則痛劇，汗出短氣，小便不利，惡風不欲去衣，或身微腫者，甘草附子湯主之．

　　　　甘草附子湯方
　　甘草二兩（炙）　附子二枚（　，去皮，破）　白朮二兩　桂枝四兩（去皮）
　　右四味，以水六升，煮取三升，去滓，溫服一升，日三服．初服得微汗則解，能食汗止復煩者，將服五合，恐一升多者，宜服六七合爲始．


辨陽明病脈證幷治
　　陽明之爲病，胃家實是也．
　　問曰：病有太陽陽明，有正陽陽明，有少陽陽明，何謂也？答曰：太陽陽明者，脾約是也；正陽陽明者，胃家實是也；少陽陽明者，發汗利小便已，胃中燥煩實，大便難是也．　　問曰：何緣得陽明病？答曰：太陽病，若發汗，若下，若利小便，此亡津液，胃中乾燥，因轉屬陽明．不更衣，內實，大便難者，此名陽明也．
　　本太陽初得病時，發其汗，汗先出不徹，因轉屬陽明也．傷寒發熱無汗，嘔不能食，而反汗出　　然者，是轉屬陽明也．
　　傷寒轉繫陽明者，其人　然微汗出也．
　　問曰：陽明病外證云何？答曰：身熱，汗自出，不惡寒，反惡熱者也．
　　病有得之一日，不發熱而惡寒者，何也？答曰：雖得之一日，惡寒將自罷，卽自汗出而惡熱也．
　　問曰：惡寒何故自罷？答曰：陽明居中，主土也，萬物所歸，無所復傳，始雖惡寒，二日自止，此爲陽明病也．
　　傷寒三日，陽明脈大．
　　陽明病，脈浮而緊，咽燥口苦，腹滿而喘，發熱汗出，不惡寒，反惡熱，身重，若發汗則燥，心　　，反　語，若加溫針，必　　，煩躁不得眠．若下之，則胃中空虛，客氣動膈，心中懊■，舌上胎者，梔子　湯主之．
　　陽明病，下之，其外有熱，手足溫，不結胸，心中懊■，飢不能食，但頭汗出者，梔子　湯主之．
　　傷寒，脈浮滑，此表有熱，裡有寒，白虎湯主之．

　　　　白虎湯方
　　知母六兩　石膏一斤（碎）　甘草二兩（炙）　粳米六合　　右四味，以水一斤，煮米熟，湯成，去滓，溫服一升，日三服．
　　三陽合病，腹滿身重，難以轉側，口不仁面垢，　語遺尿，發汗則　語，下之則額上生汗，手足厥冷，若自汗出者，白虎湯主之．
　　傷寒，脈浮，發熱無汗，其表不解，不可與白虎湯；渴欲飮水，無表證者，白虎加人參湯主之．
　　傷寒無大熱，口燥渴，心煩，背微惡寒者，白虎加人參湯主之．
　　傷寒若吐若下後，七八日不解，熱結在裡，表裡俱熱，時時惡風，大渴，舌上乾燥而煩，欲飮水數升者，白虎加人參湯主之．
　　若渴欲飮水，口乾舌燥者，白虎加人參湯主之．
　　若脈浮發熱，渴欲飮水，小便不利者，　　湯主之．

　　　　　　湯方
　　　　（去皮）　茯　　澤瀉　阿膠　滑石（碎）各一兩　　右五味，以水四升，先煮四味，取二升，去滓，內阿膠　消，溫服七合，日三服．
　　陽明病，汗出多而渴者，不可與　　湯，以汗多胃中燥，　　湯復利其小便故也．　　太陽病三日，發汗不解，蒸蒸發熱者，屬胃也，謂胃承氣湯主之．

　　　　謂胃承氣湯方
　　甘草二兩（炙）　芒硝半升　大黃四兩（淸酒洗）
　　右三味，切，以水三升，煮二物至一升，去滓，內芒硝，更上微火一二沸，溫頓服之，以調胃氣．
　　傷寒吐後，腹脹滿者，與調胃承氣湯．
　　陽明病，不吐不下，心煩者，可與調胃承氣湯．
　　陽明病，其人多汗，以津液外出，胃中燥，大便必硬，硬則　語，小承氣湯主之．若一服　語止者，更莫復服．

　　　　小承氣湯方
　　大黃四兩（酒洗）　厚朴二兩（炙，去皮）　枳實三枚（大者炙）
　　右三味，以水四升，煮取一升二合，去滓，分溫二服，初服當更衣，不爾，盡飮之．若更衣者，勿服之．
　　陽明病，　語，發潮熱，脈滑而疾者，小承氣湯主之．因與承氣湯一升，腹中轉氣者，更服一升，若不轉氣者，勿更與之，明日又不大便，脈反微　者，裡虛也，爲難治，不可更與承氣湯也．
　　太陽病，若吐，若下，若發汗後，微煩，小便數，大便因硬者，與小承氣湯，和之愈．
　　二陽幷病，太陽證罷，但發潮熱，手足●●汗出，大便難而　語者，下之則愈，宜大承氣湯．

　　　　大承氣湯方
　　大黃四兩（酒洗）　厚朴半斤（炙，去皮）　枳實五枚（炙）　芒硝三合　　右四味，以水一斗，先煮二物，取五升，去滓，內大黃，更煮取二升，去滓，內芒硝，更上微火一二沸，分溫再服，得下，餘勿服．
　　傷寒，若吐若下後，不解，不大便五六日，上至十餘日，日　所發潮熱，不惡寒，獨語如見鬼狀，若劇者，發則不識人，循衣摸床，　而不安，微喘直視，脈弦者生，　者死；微者，但發熱　語者，大承氣湯主之．若一服利，則止後服．
　　大下後，六七日不大便，煩不解，腹滿痛者，此有燥屎也．所以然者，本有宿食故也，宜大承氣湯．
　　病人小便不利，大便乍難乍易，時有微熱，喘冒不能臥者，有燥屎也，宜大承氣湯．　　傷寒六七日，目中不了了，睛不和，無表裡證，大便難，身微熱者，此爲實也，急下之，宜大承氣湯．
　　陽明病，發熱汗多者，急下之，宜大承氣湯．
　　發汗不解，腹滿痛者，急下之，宜大承氣湯．
　　腹滿不減，減不足言，當下之，宜大承氣湯．
　　陽明少陽合病，必下利，其脈不負者，爲順也．負者，失也，互相剋賊，名爲負也，脈滑而數者，有宿食也．當下之，宜大承氣湯．
　　病人不大便五六日，繞臍痛，煩躁，發作有時者，此有燥屎，故使不大便也．
　　陽明病，　語，有潮熱，反不能食者，胃中必有燥屎五六枚也．若能食者，但硬耳，宜大承氣湯下之．
　　汗出，　語者，以有燥屎在胃中，此爲風也，須下者，過經乃可下之．下之若早，語言必亂，以表虛裡實故也．下之愈，宜大承氣湯．
　　陽明病，下之，心中懊■而煩，胃中有燥屎者，可攻，腹微滿，初頭硬，後必　，不可攻之，若有燥屎者，宜大承氣湯．
　　　陽脈浮而　，浮則胃氣强，　則小便數，浮　相搏，大便則硬，其脾爲約，麻子仁丸主之．

　　　　麻子仁丸
　　麻子仁二升　芍藥半斤　枳實半斤（炙）　大黃一斤（去皮）　厚朴一尺（炙，去皮）　杏仁一升（去皮尖，熬，別作脂）
　　右六味，蜜和丸，如梧桐子大，飮服十丸，日三服，漸加，以知爲度．
　　陽明病，自汗出，若發汗，小便自利者，此爲津液內竭，雖硬不可攻之，當須自欲大便，宜蜜煎導而通之，若土瓜根及大　膽汁，皆可爲導．

　　　　蜜煎方
　　食蜜七合
　　右一味，於銅器內，微火煎，當須凝如飴狀，攪之勿令焦著，欲可丸，　手捻作挺，令頭銳，大如指，長二寸許，當熱時急作，冷則硬．以內穀道中，以手急抱，欲大便時乃去之．

　　　　土瓜根方
　　已佚．

　　　　　膽汁方
　　大　膽一枚，瀉汁，和少許法醋，以灌穀道內，如一食頃，當大便出宿食惡物甚效．　　陽明病，脈遲，雖汗出不惡寒者，其身必重，短氣，腹滿而喘，有潮熱者，此外欲解，可攻裡也，手足　然汗出者，此大便已硬也，大承氣湯主之；若汗多，微發熱惡寒者，外未解也，其熱不潮，未可與承氣湯；若腹大滿不通者，可與小承氣湯，微和胃氣，勿令致大泄下．
　　陽明病，潮熱，大便微硬者，可與大承氣湯，不硬者，不可與之．若不大便六七日，恐有燥屎，欲知之法，少與小承氣湯．湯入腹中，轉失氣者，此有燥屎也，乃可攻之；若不轉失氣者，此但初頭硬，後必　，不可攻之，攻之必脹滿不能食也．欲飮水者，與水則　．其後發熱者，必大便復硬而少也，以小承氣湯和之．不轉失氣者，愼不可攻也．
　　得病二三日，脈弱，無太陽柴胡證，煩躁，心下硬，至四五日，雖能食，以小承氣湯少少與，微和之，令小安，至六日，與承氣湯一升．若不大便六七日，小便少者，雖不受食，但初頭硬，後必　，未定成硬，攻之必　，須小便利，屎定硬，乃可攻之，宜大承氣湯．
　　陽明病，本自汗出，醫更重發汗，病已差，尙微煩不了了者，此必大便硬故也．以亡津液，胃中乾燥，故令大便硬．當問其小便，日幾行．若本小便日三四行，今日再行，故知大便不久出，今爲小便數少，以津液當還入胃中，故知不久必大便也．
　　傷寒嘔多，雖有陽明證，不可攻之．
　　陽明病，心下硬滿者，不可攻之，攻之，利遂不止者死，利止者愈．
　　陽明病，面合色赤，不可攻之，必發熱色黃者，小便不利也．
　　陽明中風，口苦，咽乾，腹滿微喘，發熱惡寒，脈浮而緊，若下之，則腹滿，小便難也．
　　陽明病，不能食，攻其熱必　，所以然者，胃中虛冷故也．以其人本虛，攻其熱必　．
　　陽明病，無汗，小便不利，心中懊■者，身必發黃．
　　陽明病，被火，額上微汗出，而小便不利者，必發黃．
　　陽明病，發熱汗出者，此爲熱越，不能發黃也；但頭汗出，身無汗，劑頸而還，小便不利，渴引水漿者，此爲瘀熱在裡，身必發黃，茵陳蒿湯主之．

　　　　茵陳蒿湯
　　茵陳蒿六兩　梔子十四枚（擘）　大黃二兩（去皮）
　　右三味，以水一斗二升，先煮茵陳，減六升，內二味，煮取三升，去滓，分三服．小便當利，尿如　莢汁狀，色正赤，一宿腹減，黃從小便去也．
　　傷寒七八日，身黃如橘子色，小便不利，腹微滿者，茵陳蒿湯主之．
　　傷寒身黃，發熱，梔子蘗皮湯主之．

　　　　梔子　皮湯
　　肥梔子十五個（擘）　甘草一兩（炙）　黃蘗二兩　　右三味，以水四升，煮取一升半，去滓，分溫再服．
　　傷寒瘀熱在裡，身必黃，麻黃連　赤小豆湯主之．

　　　　麻黃連　赤小豆湯
　　麻黃二兩（去節）　連　二兩　杏仁四十個（去皮尖）　赤小豆一升　大棗十二枚（擘）　生梓白皮一升（切）　生薑二兩（切）　甘草二兩（炙）
　　右八味，以　水一斗，先煮麻黃再沸，去上沫，內諸藥，煮取三升，去滓，分溫三服，半日服盡．
　　傷寒發汗已，身目爲黃，所以然者，以寒濕在裡不解故也，以爲不可下也，於寒濕中求之．
　　陽明病，脈遲，食難用飽，飽則微煩頭眩，必小便難，此欲作穀　，雖下之，腹滿如故，所以然者，脈遲故也．
　　陽明病，口燥，但欲漱水，不欲嚥者，此必　．
　　脈浮發熱，口乾鼻燥，能食者則　．
　　陽明病，下血　語者，此爲熱入血室，但頭汗出者，刺期門，隨其實而瀉之，　然汗出則愈．
　　陽明證，其人喜忘者，必有畜血．所以然者，本有久瘀血，故令喜忘，屎雖硬，大便反易，其色必黑者，宜抵當湯下之．
　　病人無表裡證，發熱七八日，雖脈浮數者，可下之．假令已下，脈數不解，合熱則消穀善飢，至六七日，不大便者，有瘀血，宜抵當湯．
　　若脈數不解，而下不止，必協熱便膿血也．
　　陽明病，若能食，名中風；不能食，名中寒．
　　陽明病，若中寒者，不能食，小便不利，手足　然汗出，此欲作固　，必大便初硬後　．所以然者，以胃中冷，水穀不別故也．
　　陽明病，反無汗而小便利，二三日嘔而咳，手足厥者，必苦頭痛；若不咳，不嘔，手足不厥者，頭不痛．
　　陽明病，但頭眩，不惡寒，故能食而咳，其人必咽痛；若不咳者，咽不痛．
　　若胃中虛冷，不能食者，飮水則　．
　　食穀欲嘔，屬陽明也，吳茱萸湯主之；得湯反劇者，屬上焦也．

　　　　吳茱萸湯方
　　吳茱萸一升（洗）　人參三兩　生薑六兩（切）　大棗十二枚（擘）
　　右四味，以水七升，煮取二升，去滓，溫服七合，日三服．
　　夫實則　語，虛則鄭聲，鄭聲者，重語也．直視　語，喘滿者死，下利者亦死．　　發汗多，若重發汗者，亡其陽，　語，脈短者死，脈自和者不死．
　　陽明病，脈浮而緊，必潮熱，發作有時，但浮者，必盜汗出．
　　陽脈微而汗出少者，爲自和也；汗出多者爲太過，陽脈實．因發其汗，出多者，亦爲太過，太過者，爲陽絶於裡，亡津液，大便因硬也．
　　脈浮而　，浮爲陽，　爲陰，浮　相搏，胃氣生熱，其陽則絶．
　　陽明病，法多汗，反無汗，其身如蟲行皮中狀者，此以久虛故也．
　　陽明病，初欲食，小便反不利，大便自調，其人骨節疼，翕翕如有熱狀，奄然發狂，　然汗出而解者，此水不勝穀氣，與汗共幷，脈緊則愈．
　　傷寒四五日，脈　而喘滿，　爲在裡，而反發其汗，津液越出，大便爲難，表虛裡實，久則　語．
　　脈浮而遲，表熱裡寒，下利淸穀者，四逆湯主之．
　　陽明中風，脈弦浮大，而短氣，腹都滿，脅下及心痛，久按之，氣不通，鼻乾，不得汗，嗜臥，一身及目悉黃，小便難，有潮熱，時時　，耳前後腫．刺之小差，外不解，病過十日，脈續浮者，與小柴胡湯．
　　脈但浮，無餘證者，與麻黃湯．若不尿，腹滿加　者，不治．
　　陽明病，脈遲，汗出多，微惡寒者，表未解也，可發汗，宜桂枝湯．
　　陽明病，脈浮，無汗而喘者，發汗則愈，宜麻黃湯．
　　病人煩熱，汗出則解，又如　狀，日　所發熱者，屬陽明也．脈實者，宜下之；脈浮虛者，宜發汗．下之與大承氣湯；發汗宜桂枝湯．
　　太陽病，寸緩，關浮，尺弱，其人發熱汗出，復惡寒，不嘔，但心下　者，此以醫下之也，如其不下者，病人不惡寒而渴者，此轉屬陽明也，小便數者，大便必硬，不更衣十日無所苦也，渴欲飮水，少少與之，但以法救之，渴者，宜五　散．


辨少陽病脈證幷治
　　少陽之爲病，口苦，咽乾，目眩也．
　　少陽中風，兩耳無所聞，目赤，胸中滿而煩者，不可吐下，吐下則悸而驚．
　　傷寒，脈弦細，頭痛發熱者，屬少陽．少陽不可發汗，發汗則　語，此屬胃，胃和則愈，胃不和，煩而悸．
　　傷寒五六日，中風，往來寒熱，胸脅苦滿，　　不欲飮食，心煩喜嘔．或胸中煩而不嘔，或渴，或腹中痛，或脅下　硬，或心下悸，小便不利，或不渴，身有微熱，或咳者，小柴胡湯主之．

　　　　小柴胡湯方
　　柴胡半斤　黃芩三兩　人參三兩　半夏半升（洗）　甘草（炙）　生薑各三兩（切）大棗十二枚（擘）
　　右七味，以水一斗二升，煮取六升，去滓，再煎，取三升，溫服一升，日三服．若胸中煩而不嘔者，去半夏，人參，加　蔞實一枚．若渴者，去半夏，加人參合前成四兩半，　蔞根四兩．若腹中痛者，去黃芩，加芍藥三兩．若脅下　硬，去大棗，加牡蠣四兩．若心下悸，小便不利者，去黃芩，加茯　四兩．若不渴，外有微熱者，去人參，加桂枝三兩，溫覆微汗癒．若咳者，去人參，大棗，生薑，加五味子半升，乾薑二兩．
　　血弱氣盡，　理開，邪氣因入，與正氣相搏，結於脅下，正邪分爭，往來寒熱，休作有時，　　不欲飮食，藏府相連，其痛必下，邪高痛下，故使嘔也，小柴胡湯主之．服柴胡湯已，渴者屬陽明，以法治之．
　　本太陽病，不解，轉入少陽者，脅下硬滿，乾嘔不能食，往來寒熱，尙未吐下，脈　緊者，與小柴胡湯．
　　傷寒四五日，身熱惡風，頸項强，脅下滿，手足溫而渴者，小柴胡湯主之．
　　傷寒，陽脈　，陰脈弦，法當腹中急痛，先與小建中湯，不差者，與小柴胡湯主之．
　　傷寒中風，有柴胡證，但見一證便是，不必悉具．凡柴胡湯病證而下之，若柴胡證不罷者，復與柴胡湯，必蒸蒸而振，　復發熱汗出而解．
　　陽明病，發潮熱，大便　，小便自可，胸脅滿不去者，與小柴胡湯．
　　陽明病，脅下硬滿，不大便，而嘔，舌上白胎者，可與小柴胡湯，上焦得通，津液得下，胃氣因和，身　然汗出而解．
　　傷寒五六日，頭汗出，微惡寒，手足冷，心下滿，口不欲食，大便硬，脈細者，此爲陽微結，必有表，復有裡也．脈　亦在裡也．汗出爲陽微．假令純陰結，不得復有外證，悉入在裡，此爲半在裡半在外也．脈雖　緊，不得爲少陰病．所以然者，陰不得有汗，今頭汗出，故知非少陰也．可與小柴胡湯，設不了了者，得屎而解．　　得病六七日，脈遲浮弱，惡風寒，手足溫，醫二三下之，不能食，而脅下滿痛，面目及身黃，頸項强，小便難者，與柴胡湯，後必下重．本渴飮水而嘔者，柴胡不中與也，食穀者　．
　　若已吐，下，發汗，溫針，　語，柴胡湯證罷，此爲壞病，知犯何逆，以法治之．
　　傷寒六七日，發熱，微惡寒，支節煩疼，微嘔，心下支結，外證未去者，柴胡桂枝湯主之．

　　　　柴胡桂枝湯方
　　桂枝（去皮）　黃芩各一兩半　芍藥一兩半　人參一兩半　甘草一兩（炙）　半夏二合半（洗）　大棗六枚（擘）　生薑一兩半（切）　柴胡四兩
　　右九味，以水七升，煮取三升，去滓，溫服一升．本云：人參湯，作如桂枝法，加半夏，柴胡，黃芩；復如柴胡法，今用人參作半劑．
　　太陽病，過經十餘日，反二三下之，後四五日，柴胡證仍在者，先與小柴胡；嘔不止，心下急，鬱鬱微煩者，爲未解也，與大柴胡湯下之則愈．

　　　　大柴胡湯方
　　柴胡半斤　黃芩三兩　芍藥三兩　半夏半升（洗）　生薑五兩（切）　枳實四枚（炙）　大棗十二枚（擘）
　　右七味，以水一斗二升，煮取六升，去滓，再煎，溫服一升，日三服．一方，加大黃二兩，若不加，恐不爲大柴胡湯．
　　傷寒發熱，汗出不解，心中　硬，嘔吐而下利者，大柴胡湯主之．傷寒十三日不解，胸脅滿而嘔，日　所發潮熱，已而微利．此本柴胡證，下之以不得利，今反利者，知醫以丸藥下之，此非其治也．潮熱者，實也．先宜服小柴胡湯以解外，後以柴胡加芒硝湯主之．
　　　　柴胡加芒硝湯方
　　柴胡二兩十六銖　黃芩一兩　人參一兩　甘草一兩（炙）　生薑一兩（切）　半夏二十銖（本云五枚，洗）　大棗四枚（擘）　芒硝二兩
　　右八味，以水四升，煮取二升，去滓，內芒硝，更煮微沸，分溫再服．不解，更作．
　　傷寒五六日，已發汗而復下之，胸脅滿微結，小便不利，渴而不嘔，但頭汗出，往來寒熱，心煩者，此爲未解也，柴胡桂枝乾薑湯主之．

　　　　柴胡桂枝乾薑湯方
　　柴胡半斤　桂枝三兩（去皮）　乾薑二兩　　蔞根四兩　黃芩三兩　牡蠣二兩（熬）甘草二兩（炙）
　　右七味，以水一斗二升，煮取六升，去滓，再煎取三升，溫服一升，日三服．初服微煩，復服，汗出便癒．
　　傷寒八九日，下之，胸滿煩驚，小便不利，　語，一身盡重，不可轉側者，柴胡加龍骨牡蠣湯主之．

　　　　柴胡加龍骨牡蠣湯
　　柴胡四兩　龍骨　黃芩　生薑（切）　鉛丹　人參　桂枝（去皮）　茯　各一兩半半夏二合半（洗）　大黃二兩　牡蠣一兩半（熬）　大棗六枚（擘）
　　右十二味，以水八升，煮取四升，內大黃，切如棋子，更煮一兩沸，去滓，溫服一升．本云：柴胡湯，今加龍骨等．
　　傷寒六七日，無大熱，其人躁煩者，此爲陽去入陰故也．
　　傷寒三日，三陽爲盡，三陰當受邪，其人反能食而不嘔，此爲三陰不受邪也．
　　傷寒三日，少陽脈小者，欲已也．
　　婦人中風，發熱惡寒，經水適來，得之七八日，熱除而脈遲身　，胸脅下滿，如結胸狀，　語者，此爲熱入血室也，當刺期門，隨其實而取之．
　　婦人中風，七八日續得寒熱，發作有時，經水適斷者，此爲熱入血室，其血必結，故使如　狀，發作有時，小柴胡湯主之．
　　婦人傷寒，經水適來，晝日明瞭，暮則　語，如見鬼狀，此爲熱入血室，無犯胃氣及上二焦，必自愈．
　　三陽合病，脈浮大，上關上，但欲眠睡，目合則汗．


辨太陰病脈證幷治
　　太陰之爲病，腹滿而吐，食不下，自利益甚，時腹自痛，若下之，必胸下結硬．　　太陰中風，四肢煩疼，陽微陰　而長者，爲欲愈．
　　自利不渴者，屬太陰，以其臟有寒故也，當溫之，宜服四逆輩．
　　太陰病，脈浮者，可發汗，宜桂枝湯．
　　本太陽病，醫反下之，因爾腹滿時痛者，屬太陰也，桂枝加芍藥湯主之；大實痛者，桂枝加大黃湯主之．

　　　　桂枝加芍藥湯方
　　桂枝三兩（去皮）　芍藥六兩　甘草二兩（炙）　大棗十二枚（擘）　生薑三兩（切）
　　右五味，以水七升，煮取三升，去滓，溫分三服．本云桂枝湯，今加芍藥．

　　　　桂枝加大黃湯方
　　桂枝三兩（去皮）　大黃二兩　芍藥六兩　生薑三兩（切）　甘草二兩（炙）　大棗十二枚（擘）
　　右六味，以水七升，煮取三升，去滓，溫服一升，日三服．
　　太陰爲病，脈弱，其人續自便利，設當行大黃芍藥者，宜減之，以其人胃氣弱易動故也．
　　傷寒脈浮而緩，手足自溫者，繫在太陰；太陰當發身黃，若小便自利者，不能發黃；至七八日，雖暴煩下利，日十餘行，必自止，以脾家實，腐穢當去故也．
　　傷寒脈浮而緩，手足自溫者，是爲繫在太陰．太陰者，身當發黃，若小便自利者，不能發黃；至七八日，大便硬者，爲陽明病也．


辨少陰病脈證幷治
　　少陰之爲病，脈微細，但欲寐也．
    少陰病，欲吐不吐，心煩但欲寐，五六日，自利而渴者，屬少陰也，虛故引水自救；若小便色白者，少陰病形悉具，小便白者，以下焦虛有寒，不能制水，故令色白也．
　　病人脈陰陽俱緊，反汗出者，亡陽也，此屬少陰，法當咽痛而復吐利．
　　少陰病，脈細　數，病爲在裡，不可發汗．
　　少陰病，脈微，不可發汗，亡陽故也；陽已虛，尺脈弱　者，復不可下之．
　　少陰病，脈　者，急溫之，宜四逆湯．

　　　　四逆湯方
　　甘草二兩（炙）　乾薑一兩半　附子一枚（生用，去皮，破八片）
　　右三味，以水三升，煮取一升二合，去滓，分溫再服．强人可大附子一枚，乾薑三兩．
　　少陰病，飮食入口則吐，心中溫溫欲吐，復不能吐，始得之，手足寒，脈弦遲者，此胸中實，不可下也，當吐之．若膈上有寒飮，乾嘔者，不可吐也，當溫之，宜四逆湯．　　少陰病，下利淸穀，裡寒外熱，手足厥逆，脈微欲絶，身反不惡寒．其人面色赤，或腹痛，或乾嘔，或咽痛，或利止脈不出者，通脈四逆湯主之．

　　　　通脈四逆湯方
　　甘草二兩（炙）　附子大者一枚（生用，去皮，破八片）　乾薑三兩，强人可四兩
　　右三味，以水三升，煮取一升二合，去滓，分溫再服，其脈卽出者癒．面赤色者，加蔥九莖．腹中痛者，去蔥加芍藥二兩．嘔者，加生薑二兩．咽痛者，去芍藥加桔梗一兩．利止脈不出者，去桔梗加人參二兩．病皆與方相應者，乃服之．
　　少陰病，下利，白通湯主之．

　　　　白通湯方
　　蔥白四莖　乾薑一兩　附子一枚（生，去皮，破八片）
　　右三味，以水三升，煮取一升，去滓，分溫再服．
　　少陰病，下利，脈微者，與白通湯．利不止，厥逆無脈，乾嘔煩者，白通加　膽汁湯主之．服湯脈暴出者死，微續者生．

　　　　白通加　膽汁湯方
　　蔥白四莖　乾薑一兩　附子一枚（生，去皮，破八片）　人尿五合　　膽汁一合
　　右五味，以水三升，煮取一升，去滓，內膽汁，人尿，和令相得，分溫再服．若無膽亦可用．
　　少陰病，二三日不已，至四五日，腹痛，小便不利，四肢　重疼痛，自下利者，此爲有水氣，其人或咳，或小便利，或下利，或嘔者，眞武湯主之．

　　　　眞武湯方
　　茯　三兩　芍藥三兩　白朮二兩　生薑三兩（切）　附子一枚（　，去皮，破八片）
　　右五味，以水八升，煮取三升，去滓，溫服七合，日三服．若　者，加五味子半斤，細辛一兩，乾薑一兩．若小便利者，去茯　．若下利者，去芍藥，加乾薑二兩．若嘔者，去附子，加生薑，足前爲半斤．
　　少陰病，身體痛，手足寒，骨節痛，脈　者，附子湯主之．

　　　　附子湯方
　　附子二枚（　，去皮，破八片）　茯　三兩　人參二兩　白朮四兩　芍藥三兩
　　右五味，以水八升，煮取三升，去滓，溫服一升，日三服．
　　少陰病，得之一二日，口中和，其背惡寒者，當灸之，附子湯主之．
　　少陰病，吐利，手足逆冷，煩躁欲死者，吳茱萸湯主之．
　　少陰病，下利便膿血者，桃花湯主之．

　　　　桃花湯方
　　赤石脂一斤（一半全用，一半篩末）　乾薑一兩　粳米一升
　　右三味，以水七升，煮米令熟，去滓，溫服七合，內赤石脂末方寸七，日三服，若一服癒，餘勿服．
　　少陰病，二三日至四五日，腹痛，小便不利，下利不止，便膿血者，桃花湯主之．　　少陰病，下利便膿血者，可刺．
　　少陰病，吐利，手足不逆冷，反發熱者，不死，脈不至者，灸少陰七壯．
　　少陰病，下利，脈微　，嘔而汗出，必數更衣，反少者，當溫其上，灸之．
　　少陰病，脈緊，至七八日，自下利，脈暴微，手足反溫，脈緊反去者，爲欲解也，雖煩下利，必自愈．
　　少陰病，下利，若利自止，惡寒而　臥，手足溫者，可治．
　　少陰病，惡寒而　，時自煩，欲去衣被者可治．
　　少陰病，惡寒身　而利，手足逆冷者，不治．
　　少陰病，吐利躁煩，四逆者死．
　　少陰病，下利止而頭眩，時時自冒者，死．
　　少陰病，四逆惡寒而身　，脈不至，不煩而躁者死．
　　少陰病，六七日，息高者死．
　　少陰病，脈微細　，但欲臥，汗出不煩，自欲吐．至五六日，自利，復煩躁，不得臥寐者死．
　　少陰病，得之二三日以上，心中煩，不得臥，黃連阿膠湯主之．

　　　　黃連阿膠湯方
　　黃連四兩　黃　二兩　芍藥二兩　　子黃二枚　阿膠三兩（一云三挺）
　　右五味，以水六升，先煮三物，取二升，去滓，內膠　盡，小冷，內　子黃，攪令相得，溫服七合，日三服．
　　少陰病，下利，六七日，咳而嘔渴，心煩不得眠者，　　湯主之．
　　少陰病，始得之，反發熱，脈　者，麻黃細辛附子湯主之．

　　　　麻黃細辛附子湯方
　　麻黃二兩（去節）　細辛二兩　附子一枚（　，去皮，破八片）
　　右三味，以水一斗，先煮麻黃，減二升，去上沫，內諸藥，煮取三升，去滓，溫服一升，日三服．
　　少陰病，得之二三日，麻黃附子甘草湯微發汗，以二三日無證，故微發汗也．　　　　麻黃附子甘草湯方
　　麻黃二兩（去節）　甘草二兩（炙）　附子一枚（　，去皮，破八片）
　　右三味，以水七升，先煮麻黃一兩沸，去上沫，內諸藥，煮取三升，去滓，溫服一升，日三服．
　　少陰病，得之二三日，口燥咽乾者，急下之，宜大承氣湯．
　　少陰病，自利淸水，色純靑，心下必痛，口乾燥者，可下之，宜大承氣湯．
　　少陰病，六七日，腹脹，不大便者，急下之，宜大承氣湯．
　　少陰病，四逆，其人或咳，或悸，或小便不利，或腹中痛，或泄利下重者，四逆散主之．

　　　　四逆散方
　　甘草（炙）　枳實（破，水漬，炙乾）　柴胡　芍藥
　　右四味，各十分，搗篩，白飮和服方寸七，日三服．咳者，加五味子，乾薑各五分，　主下利．悸者，加桂枝五分．小便不利者，加茯　五分．腹中痛者，加附子一枚，　令坼．泄利下重者，先以水五升，煮　白三升，煮取三升，去滓，以散三方寸七，內湯中，煮取一升半，分溫再服．
　　少陰病，八九日，一身手足盡熱者，以熱在膀胱，必便血也．
　　少陰病，咳而下利，　語者，被火氣劫故也，小便必難，以强責少陰汗也．
　　少陰病，但厥無汗，而强發之，必動其血，未知從何道出，或從口鼻，或從目出者，是名下厥上竭，爲難治．
　　少陰病，下利，咽痛，胸滿，心煩，　膚湯主之．

　　　　　膚湯方
　　　膚一斤
　　右一味，以水一斗，煮取五升，去滓，加白蜜一升，白粉五合，熬香，和令相得，溫分六服．
　　少陰病，二三日，咽痛者，可與甘草湯；不差，與桔梗湯．

　　　　甘草湯方
　　甘草二兩
　　右一味，以水三升，煮取一升半，去滓，溫服七合，日二服．

　　　　桔梗湯方
　　桔梗一兩　甘草二兩
　　右二味，以水三升，煮取一升，去滓，溫分再服．　　少陰病，咽中傷，生瘡，不能語言，聲不出者，苦酒湯主之．

　　　　苦酒湯方
　　半夏（洗，破如棗核）十四枚　　子一枚（去黃，內上苦酒，著　子殼中）
　　右二味，內半夏，著苦酒中，以　子殼置刀環中，安火上，令三沸，去滓，少少含嚥之，不差，更作三劑．
　　少陰病，咽中痛，半夏散及湯主之．

　　　　半夏散及湯方
　　半夏（洗）　桂枝（去皮）　甘草（炙）
　　右三味，等分，各別搗篩已，合治之，白飮和，服方寸七，日三服．若不能服散者，以水一升，煎七沸，內散兩方寸七，更煮三沸，下火令小冷，少少嚥之．半夏有毒，不當散服．
　　少陰中風，脈陽微陰浮者，爲欲愈．


辨厥陰病脈證幷治
　　厥陰之爲病，消渴，氣上撞心，心中疼熱，飢而不欲食，食則吐蛔，下之利不止．　　傷寒，脈微而厥，至七八日，膚冷，其人躁無暫安時者，此爲藏厥，非蛔厥也．蛔厥者，其人當吐蛔．令病者靜，而復時煩者，此爲藏寒．蛔上入其膈，故煩，須臾復止，得食而嘔，又煩者，蛔聞食臭出，其人常自吐蛔．蛔厥者，烏梅丸主之．又主久利．

　　　　烏梅丸方
　　烏梅三百枚　細辛六兩　乾薑十兩　黃連十六兩　附子六兩（　，去皮）　當歸四兩黃　六兩　桂枝六兩（去皮）　人參六兩　蜀椒四兩（出汗）
　　右十味，異搗篩，合治之．以苦酒漬烏梅一宿，去核，蒸之五斗米下，飯熟搗成泥，和藥令相得，內臼中，與蜜杵二千下，丸如梧桐子大，先食，飮服十丸，日三服．稍加至二十丸，禁生冷，滑物，臭食等．
　　傷寒本自寒下，醫復吐下之，寒格，更逆吐下，若食入口卽吐，乾薑黃芩黃連人參湯主之．

　　　　乾薑黃芩黃連人參湯方
　　乾薑　黃芩　黃連　人參　各三兩
　　右四味，以水六升，煮取二升，去滓，分溫再服．
　　傷寒六七日，大下後，寸脈　而遲，手足厥逆，下部脈不至，喉咽不利，唾膿血，泄利不止者，爲難治，麻黃升麻湯主之．

　　　　麻黃升麻湯方
　　麻黃二兩半（去節）　升麻一兩一分　當歸一兩一分　知母十八銖　黃芩十八銖萎　十八銖（一作菖蒲）　芍藥六銖　天門冬六銖（去心）　桂枝六銖（去皮）　茯　六銖　甘草六銖（炙）　石膏六銖（碎，綿　）　白朮六銖　乾薑六銖
　　右十四味，以水一斗，先煮麻黃一兩沸，去上沫，內諸藥，煮取三升，去滓，分溫三服，相去如炊三斗米頃，令盡，汗出癒．
　　傷寒先厥，後發熱而利者，必自止．見厥復利．
　　傷寒病，厥五日，熱亦五日，設六日，當復厥，不厥者自愈．厥終不過五日，以熱五日，故知自愈．
　　傷寒，厥四日，熱反三日，復厥五日，其病爲進．寒多熱少，陽氣退，故爲進也．
　　傷寒，先厥後發熱，下利必自止．而反汗出，咽中痛者，其喉爲　．發熱無汗，而利必自止，若不止，必便膿血．便膿血者，其喉不　．
　　傷寒發熱四日，厥反三日，復熱四日，厥少熱多者，其病當愈．四日至七日，熱不除者，必便膿血．
　　傷寒始發熱六日，厥反九日而利．凡厥利者，當不能食，今反能食者，恐爲除中．食以索　，不發熱者，知胃氣尙在，必愈．恐暴熱來出而復去也．後日脈之，其熱續在者，期之旦日夜半愈．所以然者，本發熱六日，厥反九日，復發熱三日，幷前六日，亦爲九日，與厥相應，故期之旦日夜半愈．後三日脈之而脈數，其熱不罷者，此爲熱氣有餘，必發癰膿也．
　　傷寒脈遲，六七日，而反與黃芩湯徹其熱，脈遲爲寒，今與黃芩湯復除其熱，腹中應冷，當不能食，今反能食，此名除中，必死．
　　凡厥者，陰陽氣不相順接，便爲厥．厥者，手足逆冷者是也．
　　傷寒一二日，至四五日，厥者，必發熱，前熱者，後必厥．厥深者，熱亦深，厥微者，熱亦微．厥應下之，而反發汗者，必口傷爛赤．
　　傷寒，熱少微厥，指頭寒，　　不欲食，煩躁．數日，小便利，色白者，此熱除也，欲得食，其病爲愈．若厥而嘔，胸脅煩滿者，其後必便血．
　　傷寒，脈滑而厥者，裡有熱，白虎湯主之．
　　大汗出，熱不去，內拘急，四肢疼，又下利，厥逆而惡寒者，四逆湯主之．
　　大汗，若大下利而厥冷者，四逆湯主之．
　　手足厥寒，脈細欲絶者，當歸四逆湯主之．

　　　　當歸四逆湯方
　　當歸三兩　桂枝三兩（去皮）　芍藥三兩　細辛三兩　甘草二兩（炙）　通草二兩大棗二十五枚，擘（一法十二枚）
　　右七味，以水八升，煮取三升，去滓，溫服一升，日三服．
　　若其人內有久寒者，宜當歸四逆加吳茱萸生薑湯．

　　　　當歸四逆加吳茱萸生薑湯方
　　當歸三兩　芍藥三兩　甘草二兩（炙）　通草二兩　桂枝三兩（去皮）　細辛三兩生薑半斤（切）　吳茱萸二升　大棗二十五枚（擘）
　　右九味，以水六升，淸酒六升和，煮取五升，去滓，溫分五服．
　　病者手足厥冷，言我不結胸，小腹滿，按之痛者，此冷結在膀胱關元也．
　　傷寒脈促，手足厥逆，可灸之．
　　病人手足厥冷，脈乍緊者，邪結在胸中，心下滿而煩，飢不能食者，病在胸中，當須吐之，宜瓜　散．
　　傷寒，厥而心下悸，宜先治水，當服茯　甘草湯，　治其厥．不爾，水漬入胃，必作利也．
　　諸四逆厥者，不可下之，虛家亦然．
　　傷寒五六日，不結胸，腹濡，脈虛復厥者，不可下，此亡血，下之死．
　　傷寒四五日，腹中痛，若轉氣下趣少腹者，此欲自利也．
　　熱利下重者，白頭翁湯主之．

　　　　白頭翁湯方
　　白頭翁二兩　黃　三兩　黃連三兩　秦皮三兩
　　右四味，以水七升，煮取二升，去滓，溫服一升．不癒，更服一升．
　　下利欲飮水者，以有熱故也，白頭翁湯主之．
　　下利　語者，有燥屎也，宜小承氣湯．
　　下利後，更煩，按之心下濡者，爲虛煩也，宜梔子　湯．
　　下利，脈　而遲，其人面少赤，身有微熱，下利淸穀者，必鬱冒汗出而解．病人必微厥．所以然者，其面戴陽，下虛故也．
　　下利淸穀，裡寒外熱，汗出而厥者，通脈四逆湯主之．
　　下利腹脹滿，身體疼痛者，先溫其裡，乃攻其表，溫裡宜四逆湯，攻表宜桂枝湯．　　下利淸穀，不可攻表，汗出必脹滿．
　　乾嘔，吐涎沫，頭痛者，吳茱萸湯主之．
　　嘔而脈弱，小便復利，身有微熱，見厥者難治，四逆湯主之．
　　嘔而發熱者，小柴胡湯主之．
　　嘔家有癰膿者，不可治嘔，膿盡自愈．
　　傷寒，大吐大下之，極虛，復極汗者，其人外氣　鬱，復與之水，以發其汗，因得　．所以然者，胃中寒冷故也．
　　傷寒，　而腹滿，視其前後，知何部不利，利之卽愈．
　　厥陰病，渴欲飮水者，少少與之愈．
　　下利，有微熱而渴，脈弱者，今自愈．
　　下利脈數，有微熱汗出，今自愈．設復緊，爲未解．
　　傷寒六七日，脈微，手足厥冷，煩躁，灸厥陰，厥不還者，死．
　　傷寒發熱，下利厥逆，躁不得臥者，死．
　　傷寒發熱，下利至甚，厥不止者，死．
　　傷寒六七日，不利，便發熱而利，其人汗出不止者，死，有陰無陽故也．
　　下利，手足厥冷，無脈者，灸之．不溫．若脈不還，反微喘者，死．少陰負　陽者，爲順也．
　　下利後脈絶，手足厥冷，　時脈還，手足溫者，生；脈不還者，死．
　　傷寒下利，日十餘行，脈反實者，死．
　　下利，寸脈反浮數，尺中自　者，必淸膿血．
　　下利，脈數而渴者，今自愈．設不差，必淸膿血，以有熱故也．
　　下利，脈　弦者，下重也；脈大者，爲未止；脈微弱數者，爲欲自止，雖發熱，不死．
　　厥陰中風，脈微浮，爲欲愈，不浮，爲未愈．
　　發熱而厥，七日，下利者，爲難治．


辨　亂病脈證幷治
　　問曰：病有　亂者何？答曰：嘔吐而利，此名　亂．
　　問曰：病發熱，頭痛，身疼，惡寒，吐利者，此屬何病？答曰：此名　亂．　亂自吐下，又利止，復更發熱也．
　　傷寒，其脈微　者，本是　亂，今是傷寒，　四五日，至陰經上，轉入陰必利，本嘔下利者，不可治也．欲似大便，而反失氣，仍不利者，此屬陽明也，便必硬，十三日愈．所以然者，經盡故也．下利後，當便硬，硬則能食者愈．今反不能食，到後經中，頗能食，復過一經能食，過之一日當愈．不愈者，不屬陽明也．
　　惡寒脈微而復利，利止亡血也，四逆加人參湯主之．

　　　　四逆加人參湯方
　　甘草二兩（炙）　附子一枚（生，去皮，破八片）　乾薑一兩半　人參一兩
　　右四味，以水三升，煮取一升二合，去滓，分溫再服．
　　　亂頭痛，發熱身疼痛，熱多欲飮水者，五　散主之，寒多不用水者，理中丸主之．　　　　五　散方（見太陽病篇）

　　　　理中丸方
　　人參　乾薑　甘草（炙）　白朮各三兩
　　上四味，搗篩，蜜和爲丸，如　子黃許大，以沸湯數合，和一丸，硏碎溫服之．日三四，夜二服，腹中未熟，益至三四丸，然不及湯，湯法以四物，依兩數切，用水八升，煮取三升，去滓，溫服一升，日三服，若臍上筑者，腎氣動也，去朮加桂四兩．吐多者，去朮加生薑三兩．下多者，還用朮．悸者，加茯　二兩．渴欲得水者，加朮，足前成四兩半；腹中痛者，加人參，足前成四兩半；寒者，加乾薑，足前成四兩半；腹滿者，去朮，加附子一枚．服湯後，如食頃，飮熱粥一升許，微自溫，勿發揭衣被．
　　吐利止而身痛不休者，當消息和解其外，宜桂枝湯小和之．
　　吐利汗出，發熱惡寒，四肢拘急，手足厥冷者，四逆湯主之．
　　旣吐且利，小便復利，而大汗出，下利淸穀，內寒外熱，脈微欲絶者，四逆湯主之．
　　吐已下斷，汗出而厥，四肢拘急不解，脈微欲絶者，通脈四逆加　膽汁湯主之．

　　　　通脈四逆加　膽汁湯方
　　甘草二兩（炙）　乾薑三兩（强人可四兩）　　膽汁半合　附子大者一枚（生，去皮，破八片）
　　上四味，用水三升，煮取一升三合，去滓，內■膽汁，分溫再服，其脈卽來，無　膽，以羊膽代之．
　　吐利發汗，脈平，小煩者，以新虛不勝穀氣故也．


辨陰陽易差後勞復病脈證幷治
　　大病差後，勞復者，枳實梔子　湯主之．

　　　　枳實梔子　湯方
　　枳實三枚（炙）　梔子十四個（擘）　香　一升（綿　）
　　右三味，以淸漿水七升，空煮取四升，內枳實梔子，煮取二升，下　，更煮五六沸，去滓，溫分再服，覆令微似汗，若有宿食者，內大黃如博棋子五六枚，服之癒．
　　傷寒差以後，更發熱，小柴胡湯主之．脈浮者，以汗解之，脈　實者，以下解之．
　　大病差後，從腰以下有水氣者，牡蠣澤瀉散主之．

　　　　牡蠣澤瀉散方
　　牡蠣（熬）　澤瀉　蜀漆（暖水洗去腥）　　　子（熬）　商陸根（熬）　海藻（洗去鹹）　　蔞根各等分
　　右七味，異搗，下篩爲散，更於臼中治之，白飮和服方寸七，日三服．小便利，止後服．
　　大病差後，喜唾，久不了了，胸上有寒，當以丸藥溫之，宜理中丸．
　　傷寒解後，虛羸少氣，氣逆欲吐，竹葉石膏湯主之．

　　　　竹葉石膏湯方
　　竹葉二把　石膏一斤　半夏半升（洗）　麥門冬一升（去心）　人參二兩　甘草二兩（炙）　粳米半升
　　右七味，以水一斗，煮取六升，去滓，內粳米，煮米熟湯成，去米，溫服一升，日三服．
　　病人脈已解，而日暮微煩，以病新差，人强與穀，脾胃氣尙弱，不能消穀，故令微煩，損穀則愈．
　　傷寒陰陽易之爲病，其人身體重，少氣，少腹裡急，或引陰中拘攣，熱上衝胸，頭重不欲擧，眼中生花，膝脛拘急者，燒　散主之．

　　　　燒　散方
　　婦人中　近隱處，取燒作灰．
　　右一味，水服方寸七，日三服，小便卽利，陰頭微腫，此爲癒矣．
　　婦人病，取男子　燒服．



下編
辨脈法第一
　　問曰：脈有陰陽，何謂也？答曰：凡脈大，浮，數，動，滑，此名陽也；脈　，　，弱，弦，微，此名陰也．凡陰病見陽脈者生，陽病見陰脈者死．
　　問曰：脈有陽結陰結者，何以別之？答曰：其脈浮而數，能食，不大便者，此爲實，名曰陽結也，期十七日當劇；其脈　而遲，不能食，身體重，大便反硬，名曰陰結也，期十四日當劇．
　　問曰：病有　淅惡寒，而復發熱者何？答曰：陰脈不足，陽往從之；陽脈不足，陰往乘之．曰：何謂陽不足？答曰：假令寸口脈微，名曰陽不足．陰氣上入陽中，則　淅惡寒也．曰：何謂陰不足？答曰：尺脈弱，名曰陰不足，陽氣下陷入陰中，則發熱也．
　　陽脈浮，陰脈弱者，則血虛，血虛則筋急也．其脈　者，榮氣微也；其脈浮，而汗出如流珠者，衛氣衰也．榮氣微者，加燒針，則血留不行，更發熱而躁煩也．
　　脈　　如車蓋者，名曰陽結也；脈累累如循長竿者，名曰陰結也．脈瞥瞥如羹上肥者，陽氣微也；脈　　如蜘蛛絲者，陽氣衰也．脈綿綿如瀉漆之絶者，亡其血也．
　　脈來緩，時一止復來者，名曰結；脈來數，時一止復來者，名曰促．脈陽盛則促，陰盛則結，此皆病脈．
　　陰陽相搏，名曰動．陽動則汗出，陰動則發熱．形冷惡寒者，此三焦傷也．若數脈見於關上，上下無頭尾，如豆大，厥厥動搖者，名曰動也．
　　陽脈浮大而濡，陰脈浮大而濡，陰脈與陽脈同等者，名曰緩也．
　　脈浮而緊者，名曰弦也．弦者，狀如弓弦，按之不移也．脈陰者，如轉索無常也．
　　脈弦而大，弦則爲減，大則爲　．減則爲寒，　則爲虛．寒虛相搏，此名爲革．婦人則半産，漏下，男子則亡血，失精．
　　問曰：病有戰而汗出，因得解者，何也？答曰：脈浮而緊，按之反　，此爲本虛，故當戰而汗出也．其人本虛，是以發戰，以脈浮，故當汗出而解也．若脈浮而數，按之不　，此人本不虛，若欲自解，但汗出耳，不發戰也．
　　問曰：病有不戰而汗出解者，何也？答曰：脈大而浮數，故知不戰汗出而解也．
　　問曰：病有不戰不汗出而解者，何也？答曰：其脈自微，此以曾發汗，若吐，若下，若亡血，以內無津液，此陰陽自和，必自愈，故不戰不汗出而解也．
　　問曰：傷寒三日，脈浮數而微，病人身　和者，何也？答曰：此爲欲解也，解以夜半．脈浮而解者，　然汗出也；脈數而解者，必能食也；脈微而解者，必大汗出也．
　　問曰：脈病，欲知愈未愈者，何以別之？答曰：寸口，關上，尺中三處，大小，浮　，遲數同等，雖有寒熱不解者，此脈陰陽爲和平，雖劇當愈．
　　師曰：立夏得洪大脈，是其本位．其人病，身體苦疼重者，須發其汗；若明日身不疼不重者，不須發汗；若汗　　自出者，明日便解矣．何以言之，立夏脈洪大，是其時脈，故使然也．四時　此．
　　問曰：凡病欲知何時得，何時愈？答曰：假令夜半得病者，明日日中愈；日中得病者，夜半愈．何以言之？日中得病，夜半愈者，以陽得陰則解也．夜半得病，，明日日中愈者，以陰得陽則解也．
　　寸口脈，浮爲在表，　爲在裡，數爲在府，遲爲在藏．假令脈遲，此爲在藏也．　　　陽脈浮而　，少陰脈如經者，其病在脾，法當下利．何以知之？若脈浮大者，氣實血虛也．今　陽脈浮而　，故知脾氣不足，胃氣虛也．以少陰脈弦而浮，才見，此爲調脈，故稱如經也．若反滑而數者，故知當屎膿也．
　　寸口脈浮而緊，浮則爲風，緊則爲寒．風則傷衛，寒則傷榮．榮衛俱病，骨節煩疼，當發其汗也．
　　　陽脈遲而緩，胃氣如經也．　陽脈浮而數，浮則傷胃，數則動脾，此非本病，醫特下之所爲也．榮衛內陷，其數先微，脈反但浮，其人必大便硬，氣噫而除．何以言之？本以數脈動脾，其數先微，故知脾氣不治，大便硬，氣噫而除．今脈反浮，其數改微，邪氣獨留，心中則飢，邪熱不殺穀，潮熱發渴．數脈當遲緩，脈因前後度數如法，病者則飢．數脈不時，則生惡瘡也．
　　師曰：病人脈微而　者，此爲醫所病也．大發其汗，又數大下之，其人亡血，病當惡寒，後乃發熱，無休止時．夏月盛熱，欲著複衣，冬月盛寒，欲裸其身．所以然者，陽微則惡寒，陰弱則發熱．此醫發其汗，使陽氣微，又大下之，令陰氣弱．五月之時，陽氣在表，胃中虛冷，以陽氣內微，不能勝冷，故欲著複衣；十一月之時，陽氣在裡，胃中煩熱，以陰氣內弱，不能勝熱，故欲裸其身．又陰脈遲　，故知亡血也．
　　脈浮而大，心下反硬，有熱屬藏者，攻之，不令發汗．屬府者，不令　數．　數則大便硬，汗多則熱愈，汗少則便難，脈遲尙未可攻．
　　脈浮而洪，身汗如油，喘而不休，水漿不下，形體不仁，乍靜乍亂，此爲命絶也．又未知何藏先受其災，若汗出發潤，喘不休者，此爲肺先絶也．陽反獨留，形體如煙熏，直視搖頭者，此爲心絶也．唇吻反靑，四肢●習者，此爲肝絶也．環口　黑，柔汗發黃者，此爲脾絶也．　便遺失，狂言，目反直視者，此爲腎絶也．又未知何藏陰陽前絶，若陽氣前絶，陰氣後竭者，其人死，身色必靑；陰氣前絶，陽氣後竭者，其人死，身色必赤，腋下溫，心下熱也．
　　寸口脈浮大，而醫反下之，此爲大逆．浮則無血，大則爲寒，寒氣相搏，則爲腸鳴，醫乃不知而反飮冷水，令汗大出，水得寒氣，冷必相搏，其人卽●．
　　　陽脈浮，浮則爲虛，浮虛相搏，故令氣●，言胃氣虛竭也，脈滑則爲　．此爲醫咎，責虛取實，守空迫血，脈浮，鼻中燥者，必　也．
　　諸脈浮數，當發熱而　淅惡寒，若有痛處，飮食如常者，畜積有膿也．
　　脈浮而遲，面熱赤而戰　者，六七日當汗出而解；反發熱者，差遲．遲爲無陽，不能作汗，其身必　也．
　　寸口脈陰陽俱緊者，法當淸邪中於上焦，濁邪中於下焦．淸邪中上，名曰潔也；濁邪中下，名曰渾也．陰中於邪，必內栗也，表氣微虛，裡氣不守，故使邪中於陰也．陽中於邪，必發熱，頭痛，項强，頸攣，腰痛，脛　，所謂陽中霧露之氣，故曰淸邪中上．濁邪中下，陰氣爲栗，足膝逆冷，便溺妄出，表氣微虛，裡氣微急，三焦相　，內外不通，上焦　鬱，藏氣相熏，口爛蝕斷也．中焦不治，胃氣上衝，脾氣不轉，胃中爲濁，榮衛不通，血凝不流．若衛氣前通者，小便赤黃，與熱相搏，因熱作使，游於經絡，出入藏府，熱氣所過，則爲癰膿．若陰氣前通者，陽氣厥微，陰無所使，客氣內入，　而出之，聲　咽塞，寒厥相追，爲熱所擁，血凝自下，狀如豚肝，陰陽俱厥，脾氣孤弱，五液注下，下焦不闔，淸便下重，令便數難，齊筑湫痛，命將難全．
　　脈陰陽俱緊者，口中氣出，唇口乾燥，　臥足冷，鼻中涕出，舌上胎滑，勿妄治也．到七日以來，其人微發熱，手足溫者，此爲欲解；或到八日以上，反大發熱者，此爲難治．設使惡寒者，必欲嘔也；腹內痛者，必欲利也．
　　脈陰陽俱緊，至於吐利，其脈獨不解，緊去入安，此爲欲解．若脈遲至六七日，不欲食，此爲晩發，水停故也，爲未解；食自可者，爲欲解．病六七日，手足三部脈皆至，大煩，而口　不能言，其人躁擾者，必欲解也．若脈和，其人大煩，目重，　內際黃者，此爲欲解也．
　　脈浮而數，浮爲風，數爲虛，風爲熱，虛爲寒，風虛相搏，則　淅惡寒也．
　　脈浮而滑，浮爲陽，滑爲實，陽實相搏，其脈數疾，衛氣失度，浮滑之脈數疾，發熱汗出者，此爲不治．
　　傷寒咳逆上氣，其脈散者死，謂其形損故也．


平脈法第二
　　問曰：脈有三部，陰陽相乘．榮衛氣血，在人體躬．呼吸出入，上下於中，因息游布，津液流通．隨時動作，效象形容，春弦秋浮，冬　夏洪．察色觀脈，大小不同，一時之間，變無經常，尺寸參差，或短或長．上下乖錯，或存或亡．病輒改易，進退低　．心迷意惑，動失紀綱．願爲具陳，令得分明．師曰：子之所問，道之根源．脈有三部，尺寸及關．榮衛流行，不失衡銓．腎　心洪，肺浮肝弦，此自經常，不失銖分．出入升降，漏刻周旋，水下百刻，一周循環，當復寸口，虛實見焉．變化相乘，陰陽相干．風則浮虛，寒則牢堅；　潛水　，支飮急弦；動則爲痛，數則熱煩．設有不應，知變所緣，三部不同，病各異端．太過可怪，不及亦然，邪不空見，終必有奸，審察表裡，三焦別焉，知其所舍，消息診看，料度腑藏，獨見若神，爲子條記，傳與賢人．
　　師曰：呼吸者，脈之頭也．初持脈，來疾去遲，此出疾入遲，名曰內虛外實也．初持脈，來遲去疾，此出遲入疾，名曰內實外虛也．
　　問曰：上工望而知之，中工問而知之，下工脈而知之，願聞其說．師曰：病家人請云，病人苦發熱，身體疼，病人自臥，師到診其脈，　而遲者，知其差也．何以知之？若表有病者；脈當浮大，今脈反　遲，故知愈也．假令病人云腹中卒痛，病人自坐，師到脈之，浮而大者，知其差也．何以知之？若裡有病者，脈當　而細，今脈浮大，故知愈也．　　師曰：病家人來請云：病人發熱煩極．明日師到，病人向壁臥，此熱已去也．設令脈不和，處言已愈．設令向壁臥，聞師到，不驚起而　視，若三言三止，脈之咽唾者，此詐病也．設令脈自和，處言此病大重，當須服吐下藥，針灸數十百處乃愈．
　　師持脈，病人欠者，無病也．脈之呻者，病也．言遲者，風也．搖頭者，裡痛也．行遲者，表强也．坐而伏者，短氣也．坐而下一脚者，腰痛也．裡實護腹，如懷卵物者，心痛也．
　　師曰：伏氣之病，以意候之，今月之內，欲有伏氣．假令舊有伏氣，當須脈之．若脈微弱者，當喉中痛似傷，非喉　也．病人云：實咽中痛．雖爾，今復欲下利．
　　問曰：人恐怖者，其脈何狀？師曰：脈形如循絲累累然，其面白脫色也．
　　問曰：人不飮，其脈何類？師曰：脈自　，唇口乾燥也．
　　問曰：人愧者，其脈何類？師曰：脈浮而面色乍白乍赤．
　　問曰：經說脈有三菽，六菽重者，何謂也？師曰：脈人以指按之，如三菽之重者，肺氣也；如六菽之重者，心氣也；如九菽之重者，脾氣也；如十二菽之重者，肝氣也；按之至骨者，腎氣也．假令下利，寸口，關上，尺中悉不見脈，然尺中時一小見，脈再擧頭者，腎氣也；若見損脈來至，爲難治．
　　問曰：脈有相乘，有縱有橫，有逆有順，何謂也？師曰：水行乘火，金行乘木，名曰縱；火行乘水，木行乘金，名曰橫；水行乘金，火行乘木，名曰逆；金行乘水，木行乘火，名曰順也．
　　問曰：脈有殘賊，何謂也？師曰：脈有弦緊浮滑　　，此六脈名曰殘賊，能爲諸脈作病也．
　　問曰：脈有災怪，何謂也？師曰：假令人病，脈得太陽，與形證相應，因爲作湯，比還送湯，如食頃，病人乃大吐，若下利，腹中痛．師曰：我前來不見此證，今乃變異，是名災怪．又問曰：何緣作此吐利？答曰：或有舊時服藥，今乃發作，故爲災怪耳．
　　問曰：東方肝脈，其形何似？師曰：肝者，木也，名厥陰，其脈微弦濡弱而長，是肝脈也．肝病自得濡弱者，愈也．假令得純弦脈者死，何以知之？以其脈如弦直，此是肝藏傷，故知死也．
　　南方心脈，其形何似？師曰：心者，火也，名少陰，其脈洪大而長，是心脈也．心病自得洪大者，愈也．假令脈來微去大，故名反，病在裡也；脈來頭小本大，故名復，病在表也；上微頭小者，則汗出，下微本大者，則爲關格不通，不得尿，頭無汗者可治，有汗者死．
　　西方肺脈，其形何似？師曰：肺者，金也，名太陰，其脈毛浮也．肺病自得此脈，若得緩遲者皆愈；若得數者則劇．何以知之？數者南方火，火剋西方金，法當癰腫，爲難治也．
　　問曰：二月得毛浮脈，何以處言至秋當死？師曰：二月之時，肺當濡弱，反得毛浮者，故知至秋死．二月肝用事，肝屬木，脈應濡弱，反得毛浮脈者，是肺脈也，肺屬金，金來剋木，故知至秋死．他皆　此．
　　師曰：脈，肥人責浮，瘦人責　．肥人當　，今反浮，瘦人當浮，今反　，故責之．　　師曰：寸脈下不至關，爲陽絶，尺脈上不至關，爲陰絶，此皆不治，決死也．若計其餘命生死之期，期以月節剋之也．
　　師曰：脈病人不病，名曰行尸，以無王氣，卒眩　不識人者，短命則死．人病脈不病，名曰內虛，以無穀神，雖困無苦．
　　問曰：翕奄　，名曰滑，何謂也？師曰：　爲純陰，翕爲正陽，陰陽和合，故令脈滑，關尺自平．陽明脈微　，食飮自可；少陰脈微滑，滑者，緊之浮名也，此爲陰實，其人必股內汗出，陰下濕也．
　　問曰：曾爲人所難，緊脈從何而來？師曰：假令亡汗若吐，以肺裡寒，故令脈緊也；假令咳者，坐飮冷水，故令脈緊也，假令下利，以胃虛冷，故令脈緊也．
　　寸口衛氣盛，名曰高，榮氣盛，名曰章，高章相搏，名曰綱．衛氣弱，名曰　，榮氣弱，名曰卑，　卑相搏，名曰損．衛氣和，名曰緩，榮氣和，名曰遲，緩遲相搏，名曰　．
　　寸口脈緩而遲，緩則陽氣長，其色鮮，其顔光，其聲商，毛髮長；遲則陰氣盛，骨髓生，血滿，肌肉緊薄鮮硬．陰陽相抱，營衛俱行，剛柔相得，名曰强也．
　　　陽脈滑而緊，滑者胃氣實，緊者脾氣强，持實擊强，痛還自傷，以手把刃，坐作瘡也．
　　寸口脈浮而大，浮爲虛，大爲實，在尺爲關，在寸爲格，關則不得小便，格則吐逆．　　　陽脈伏而　，伏則吐逆，水穀不化，　則食不得入，名曰關格．
　　脈浮而大，浮爲風虛，大爲氣强，風氣相搏，必成　●，身體爲　．　者，名泄風，久久爲痂癩．
　　寸口脈弱而遲，弱者衛氣微，遲者榮中寒．榮爲血，血寒則發熱；衛爲氣，氣微者心內飢，飢而虛滿不能食也．
　　　陽脈大而緊者，當卽下利，爲難治．
　　寸口脈弱而緩，弱者陽氣不足，緩者胃氣有餘，噫而呑酸，食卒不下，氣塡於膈上也．
　　　陽脈緊而浮，浮爲氣，緊爲寒，浮爲腹滿，緊爲絞痛，浮緊相搏，腸鳴而轉，轉卽氣動，膈氣乃下．少陰脈不出，其陰腫大而虛也．
　　寸口脈微而　，微者衛氣不行，　者榮氣不逮，榮衛不能相將，三焦無所仰，身體　不仁．榮氣不足，則煩疼口難言；衛氣虛者，則惡寒數欠．三焦不歸其部，上焦不歸者，噫而酢呑；中焦不歸者，不能消穀引食；下焦不歸者，則遺　．
　　　陽脈　而數，　爲實，數消穀，緊者病難治．
　　寸口脈微而　，微者衛氣衰，　者榮氣不足，衛氣衰，面色黃，榮氣不足，面色靑．榮爲根，衛爲葉，榮衛俱微，則根葉枯槁，而寒栗咳逆，唾腥吐涎沫也．
　　　陽脈浮而　，浮者衛氣虛，　者榮氣傷，其身體瘦，肌肉甲錯．浮　相搏，宗氣微衰，四屬斷絶．
　　寸口脈微而緩，微者衛氣疏，疏則其膚空；緩者胃氣實，實則穀消而水化也．穀入於胃，脈道乃行，水入於經，其血乃成．榮盛則其膚必疏，三焦絶經，名曰血崩．
　　　陽脈微而緊，緊則爲寒，微則爲虛，微緊相搏，則爲短氣．
　　少陰脈弱而　，弱者微煩，　者厥逆．
　　　陽脈不出，脾不上下，身冷膚硬．
　　少陰脈不至，腎氣微，少精血，奔氣促迫，上入胸膈，宗氣反聚，血結心下，陽氣退下，熱歸陰股，與陰相動，令身不仁，此爲尸厥，當刺期門，巨闕．
　　寸口脈微，尺脈緊，其人虛損多汗，知陰常在，絶不見陽也．
　　寸口諸微亡陽，諸濡亡血，諸弱發熱，諸緊爲寒，諸乘寒者則爲厥，鬱冒不仁，以胃無穀氣，脾　不通，口急不能言，戰而栗也．
　　問曰：濡弱何以反適十一頭？師曰：五藏六腑相乘，故令十一．
　　問曰：何以知乘府，何以知乘藏？師曰：諸陽浮數爲乘府，諸陰遲　爲乘藏也．


傷寒例第三
　　《陰陽大論》云：春氣溫和，夏氣暑熱，秋氣淸　，冬氣　列，此則四時正氣之序也．冬時嚴寒，萬類深藏，君子固密，則不傷於寒，觸冒之者，乃名傷寒耳．其傷於四時之氣，皆能爲病，以傷寒爲毒者，以其最成殺　之氣也．
　　中而卽病者，名曰傷寒．不卽病者，寒毒藏於肌膚，至春變爲溫病，至夏變爲暑病．暑病者，熱極重於溫也．是以辛苦之人，春夏多溫熱病，皆由冬時觸寒所致，非時行之氣也．
　　凡時行者，春時應暖，而復大寒，夏時應熱，而反大　，秋時應　而反大熱，冬時應寒而反大溫，此非其時，而有其氣，是以一歲之中，長幼之病，多相似者，此則時行之氣也．
　　夫欲候知四時正氣爲病，及時行疫氣之法，皆當按斗曆占之．
　　　　　　四時八節，二十四氣，七十二候決病法：
　　　　立春正月節斗指艮
　　　　雨水正月中指寅
　　　　驚蟄二月節指甲
　　　　　春分二月中指卯
　　　　淸明三月節指乙
　　　　　穀雨三月中指辰
　　　　立夏四月節指巽
　　　　　小滿四月中指巳
　　　　芒種五月節指丙
　　　　　夏至五月中指午
　　　　小暑六月節指丁
　　　　　大暑六月中指未
　　　　立秋七月節指坤
　　　　　處暑七月中指申
　　　　白露八月節指庚
　　　　　秋分八月中指酉
　　　　寒露九月節指辛
　　　　　霜降九月中指戌
　　　　立冬十月節指乾
　　　　　小雪十月中指亥
　　　　大雪十一月節指壬
　　　冬至十一月中指子
　　　　小寒十二月節指癸
　　　大寒十二月中指丑
　　二十四氣，節有十二，中氣有十二，五日爲一候氣亦同，合有七十二候，決病生死，此須洞解之也．
　　九月霜降節後，宜漸寒，向冬大寒，至正月雨水節後，宜解也．所以謂之雨水者，以　雪解而爲雨水故也．至驚蟄二月節後，氣漸和暖，向夏大熱，至秋便　．從霜降以後，至春分以前，凡有觸冒霜露，體中寒卽病者，謂之傷寒也．九月十月，寒氣尙微，爲病則輕．十一月十二月，寒冽已嚴，爲病則重．正月二月，寒漸將解，爲病亦輕．此以冬時不調，適有傷寒之人，卽爲病也．其冬有非節之暖者，名爲冬溫．冬溫之毒與傷寒大異．冬溫復有先後更相重沓，亦有輕重，爲治不同，證如後章．
　　從立春節後，其中無暴大寒，又不　雪，而有人壯熱爲病者，此屬春時陽氣，發於冬時伏寒，變爲溫病．
　　從春分以後，至秋分節前，天有暴寒者，皆爲時行寒疫也．三月四月，或有暴寒，其時陽氣尙弱，爲寒所折，病熱猶輕．五月六月，陽氣已盛，爲寒所折，病熱則重．七月八月，陽氣已衰，爲寒所折，病熱亦微．其病與溫及暑病相似，但治有殊耳．
　　十五日得一氣，於四時之中，一時有六氣，四六名爲二十四氣．然氣候亦有應至仍不至，或有未應至而至者，或有至而太過者，皆成病氣也．但天地動靜，陰陽鼓擊者，各正一氣耳．是以彼春之暖，爲夏之暑；彼秋之忿，爲冬之怒．是故冬至之後，一陽爻升，一陰爻降也；夏至之後，一陽氣下，一陰氣上也．斯則冬夏二至，陰陽合也，春秋二分，陰陽離也，陰陽交易，人變病焉．此君子春夏養陽，秋冬養陰，順天地之剛柔也．小人觸冒，必　暴疹，須知毒烈之氣，留在何經，而發何病，詳而取之．是以春傷於風，夏必　泄；夏傷於暑，秋必病　；秋傷於濕，冬必咳嗽；冬傷於寒，春必病溫，此必然之道，可不審明之．
　　傷寒之病，逐日淺深，以施方治．今世人傷寒，或始不早治，或治不對病，或日數久淹，困乃告醫，醫人又不依次第而治之，則不中病．皆宜臨時消息制方，無不效也．今搜採仲景舊論，錄其證候，診脈聲色，對病眞方有神驗者，擬防世急也．
　　又土地溫　，高下不同，物性剛柔，餐居亦異，是故黃帝興四方之問，　伯擧四治之能，以訓後賢，開其未悟者，臨病之工，宜須兩審也．
　　凡傷於寒，則爲病熱，熱雖甚，不死．若兩感於寒而病者，必死．
　　尺寸俱浮者，太陽受病也，當一二日發，以其脈上連風府，故頭項痛，腰脊强．
　　尺寸俱長者，陽明受病也．當二三日發，以其脈夾鼻絡於目，故身熱目疼，鼻乾不得臥．
　　尺寸俱弦者，少陽受病也，當三四日發，以其脈循脅絡於耳，故胸脅痛而耳聾．　　此三經皆受病，未入於府者，可汗而已．
　　尺寸俱　細者，太陰受病也，當四五日發，以其脈布胃中，絡於　，故腹滿而　乾．
　　尺寸俱　者，少陰受病也，當五六日發，以其脈貫腎絡於肺，繫舌本，故口燥舌乾而渴．
　　尺寸俱微緩者，厥陰受病也，當六七日發，以其脈循陰器絡於肝，故煩滿而囊縮．此三經皆受病，已入於府，可下而已．
　　若兩感於寒者，一日太陽受之，卽與少陰俱病，則頭痛口乾煩滿而渴．二日陽明受之，卽與太陰俱病，則腹滿身熱，不欲食，　語．三日少陽受之，卽與厥陰俱病，則耳聾囊縮而厥．水漿不入，不知人者，六日死．若三陰三陽，五藏六府皆受病，則榮衛不行，藏府不通，則死矣．
　　其不兩感於寒，更不傳經，不加異氣者，至七日，太陽病衰，頭痛少愈也．八日，陽明病衰，身熱少歇也．九日，少陽病衰，耳聾微聞也．十日，太陰病衰，腹減如故，則思飮食．十一日，少陰病衰，渴止舌乾，已而　也．十二日，厥陰病衰，囊縱，少腹微下，大氣皆去，病人精神爽慧也．
　　若過十三日以上不間，寸尺陷者，大危．
　　若更感異氣，變爲他病者，當依後壞病證而治之．若脈陰陽俱盛，重感於寒者，變成溫　．陽脈浮滑，陰脈濡弱者，更遇於風，變爲風溫．陽脈洪數，陰脈實大者，更遇溫熱，變爲溫毒，溫毒爲病最重也．陽脈濡弱，陰脈弦緊者，更遇溫氣，變爲溫疫．以此冬傷於寒，發爲溫病，脈之變證，方治如說．
　　凡人有疾，不時卽治，隱忍冀差，以成痼疾，小兒女子，益以滋甚．時氣不和，便當早言，尋其邪由，及在　理，以時治之，罕有不愈者．患人忍之，數日乃說，邪氣入藏，則難可制．此爲家有患，備慮之要．凡作湯藥，不可避晨夜，覺病須臾，卽宜便治，不等早晩，則易愈矣．若或差遲，病卽傳變，雖欲除治，必難爲力．
　　服藥不如方法，縱意違師，不須治之．
　　凡傷寒之病，多從風寒得之，始表中風寒，入裡則不消矣．未有溫覆而當不消散者，不在證治．擬欲攻之，猶當先解表，乃可下之．若表已解而內不消，非大滿，猶生寒熱，則病不除．若表已解而內不消，大滿大實，堅有燥屎，自可除下之，雖四五日，不能爲禍也．若不宜下而便攻之，內虛熱入，協熱遂利，煩躁諸變，不可勝數，輕者困篤，重者必死矣．
　　夫陽盛陰虛，汗之則死，下之則愈；陽虛陰盛，汗之則愈，下之則死．夫如是，則神丹安可以誤發，甘遂何可以妄攻．虛盛之治，相背千里，吉凶之機，應若影響，豈容易哉！況桂枝下嚥，陽盛卽斃，承氣入胃，陰盛以亡．死生之要，在乎須臾，視身之盡，不暇計日．此陰陽虛實之交錯，其候至微，發汗吐下之相反，其禍至速，而醫術淺狹，　然不知病源，爲治乃誤，使病者殞沒，自謂其分，至令　魂塞於冥路，死尸盈於曠野，仁者鑒此，豈不痛歟！
　　凡兩感病俱作，治有先後，發表攻裡，本自不同，而執迷用意者，乃云神丹甘遂合而飮之，且解其表，又除其裡，言巧似是，其理實違．夫智者之擧錯也，常審以愼，愚者之動作也，必果而速，安危之變，豈可詭哉！世上之士，但務彼翕習之榮，而莫見此傾危之敗，惟明者居然能護其本，近取諸身，夫何遠之有焉！
　　凡發汗溫暖湯藥，其方雖言日三服，若病劇不解，當促其間，可半日中盡三服．若與病相阻，卽便有所覺．病重者，一日一夜，當　時觀之．如服一劑，病證猶在，故當復作本湯服之．至有不肯汗出，服三劑乃解．若汗不出者，死病也．
　　凡得時氣病，至五六日，而渴欲飮水，飮不能多，不當與也．何者？以腹中熱尙少，不能消之，便更與人作病也．至七八日大渴欲飮水者，猶當依證而與之，與之常令不足，勿極意也，言能飮一斗，與五升．若飮而腹滿，小便不利，若喘若　，不可與之也．忽然大汗出，是爲自愈也．
　　凡得病，反能飮水，此爲欲愈之病．其不曉病者，但聞病飮水自愈，小渴者，乃强與飮之，因成其禍，不可復數也．
　　凡得病，厥脈動數，服湯藥更遲，脈浮大減小，初躁後靜，此皆愈證也．
　　凡治溫病，可刺五十九穴．
　　又身之穴，三百六十有五，其三十穴，灸之有害，七十九穴，刺之爲災，幷中髓也．　　脈四損三日死，平人四息，病人脈一至，名曰四損；脈五損，一日死，平人五息，病人脈一至，名曰五損；脈六損，一時死，平人六息，脈一至，名曰六損．
　　脈盛身寒，得之傷寒；脈虛身熱，得之傷暑．
　　脈陰陽俱盛，大汗出，不解者，死．
　　脈陰陽俱虛，熱不止者，死．
　　脈至乍數乍疏者死；脈至如轉索，其日死．
　　　言妄語，身微熱，脈浮大，手足溫者生；逆冷脈　細者，不過一日死矣．
　　此以前是傷寒熱病證候也．



辨痙濕　脈證第四
　　傷寒所致太陽病，■，濕，　此三邪，宜應別論，以與傷寒相似，故此見之．
　　太陽病，發熱無汗，反惡寒者，名曰剛■．
　　太陽病，發熱汗出，而不惡寒，名曰柔痙．
　　太陽病，發熱，脈　而細者，名曰■．
　　太陽病，發汗太多，因致■．
　　病身熱足寒，頸項强急，惡寒，時頭熱，面赤，目脈赤，獨頭面搖，卒口　，背反張者，■病也．
　　太陽病，關節疼痛而煩，脈　而細者，此爲濕　．濕　之候，其人小便不利，大便反快，但當利其小便．
　　濕家之爲病，一身盡疼，發熱，身色如似熏黃．
　　濕家，其人但頭汗出，背强，欲得被覆向火．若下之早則　，胸滿，小便不利，舌上如胎者，以丹田有熱，胸中有寒，渴欲得水，而不能飮，口燥煩也．
　　濕家下之，額上汗出，微喘，小便利（一云不利）者死，若下利不止者亦死．
　　問曰：風濕相搏，一身盡疼痛，法當汗出而解．値天陰雨不止，醫云此可發汗，汗之病不愈者，何也．答曰：發其汗，汗大出者，但風氣去，濕氣在，是故不愈也．若治風濕者，發其汗，但微微似欲汗出者，風濕俱去也．
　　濕家病，身上疼痛，發熱面黃而喘，頭痛鼻塞而煩，其脈大，自能飮食，腹中和無病，病在頭中寒濕，故鼻塞，內藥鼻中則愈．
　　病者一身盡疼，發熱日　所劇者，此名風濕，此病傷於汗出當風，或久傷取冷所致也．
　　太陽中熱者，　是也，其人汗出惡寒，身熱而渴也．
　　太陽中　者，身熱疼重，而脈微弱，此以夏月傷冷水，水行皮中所致也．
　　太陽中　者，發熱惡寒，身重而疼痛，其脈弦細　遲，小便已，　　然毛聳，手足逆冷，小有勞，身卽熱，口開前板齒燥，若發汗則惡寒甚，加溫針則發熱甚，數下之則淋甚．


辨不可發汗病脈證幷治第十五
　　夫以爲疾病至急，倉卒尋按，要者難得，故重集諸可與不可方治，比之三陰三陽篇中，此易見也．又時有不止是三陽三陰，出在諸可與不可中也．
　　少陰病，脈細　數，病爲在裡，不可發汗．
　　脈浮緊者，法當身疼痛，宜以汗解之．假令尺中遲者，不可發汗，何以知然？以榮氣不足，血少故也．
　　少陰病，脈微不可發汗，亡陽故也．
　　脈濡而弱，弱反在關，濡反在　，微反在上，　反在下．微則陽氣不足，　則無血．陽氣反微，中風汗出，而反躁煩．　則無血，厥而且寒．陽微發汗，躁不得眠．
　　動氣在右，不可發汗，發汗則　而渴，心苦煩，飮卽吐水．
　　動氣在左，不可發汗，發汗則頭眩，汗不止，筋　肉■．
　　動氣在上，不可發汗，發汗則氣上衝，正在心端．
　　動氣在下，不可發汗，發汗則無汗，心中大煩，骨節苦疼，目運惡寒，食則反吐，穀不得前．
　　咽中閉塞，不可發汗，發汗則吐血，氣微絶，手足厥冷，欲得　臥，不能自溫．　　諸脈得數動微弱者，不可發汗．發汗則大便難，腹中乾，（一云：小便難，胞中乾）胃躁而煩，其形相象，根本異源．
　　脈濡而弱，弱反在關，濡反在　，弦反在上，微反在下．弦爲陽運，微爲陰寒．上實下虛，意欲得溫．微弦爲虛，不可發汗，發汗則寒栗，不能自還．
　　咳者則劇，數吐涎沫，咽中必乾，小便不利，心中飢煩，　時而發，其形似　，有寒無熱，虛而寒栗．咳而發汗，　而苦滿，腹中復堅．
　　厥，脈緊，不可發汗．發汗則聲亂，咽嘶，舌萎，聲不得前．
　　諸逆發汗，病微者難差，劇者言亂，目眩者死，（一云：　言目眩睛亂者死）命將難全．
　　太陽病，得之八九日，如　狀，發熱惡寒，熱多寒少，其人不嘔，淸便續自可，一日二三度發，脈微而惡寒者，此陰陽俱虛，不可更發汗也．
　　太陽病，發熱惡寒，熱多寒少，脈微弱者，無陽也，不可發汗．
　　咽喉乾燥者，不可發汗．
　　亡血不可發汗，發汗則寒栗而振．
　　　家不可發汗，汗出必額上陷，脈急緊，直視不能　，不得眠．
　　汗家不可發汗，發汗必恍惚心亂，小便已，陰疼，宜禹餘糧丸．
　　淋家不可發汗，發汗必便血．
　　瘡家雖身疼痛，不可發汗，汗出則■．
　　下利不可發汗，汗出必脹滿．
　　咳而小便利，若失小便者，不可發汗．汗出則四肢厥逆冷．
　　傷寒一二日至四五日，厥者必發熱．前厥者後必熱，厥深者熱亦深，厥微者熱亦微．厥應下之，而反發汗者，必口傷爛赤．
　　傷寒，脈弦細，頭痛發熱者，屬少陽．少陽不可發汗．
　　傷寒頭痛，翕翕發熱，形象中風，常微汗出，自嘔者．下之益煩，心懊■如飢；發汗則致痙，身强難以伸屈；熏之則發黃，不得小便，久則發咳唾．
　　太陽與少陽幷病，頭項强痛，或眩冒，時如結胸，心下　硬者，不可發汗．
　　太陽病，發汗，因致痙．
　　少陰病，咳而下利．　語者，此被火氣劫故也．小便必難，以强責少陰汗也．
　　少陰病，但厥無汗，而强發之，必動其血，未知從何道出，或從口鼻，或從目出者，是名下厥上竭，爲難治．



辨可發汗病脈證幷治第十六
　　大法，春夏宜發汗．
　　凡發汗，欲令手足俱周，時出似●●然，一時間許，益佳．不可令如水流離．若病不解，當重發汗．汗多者，必亡陽，陽虛，不得重發汗也．
　　凡服湯發汗，中病便止，不必盡劑也．
　　凡云可發汗，無湯者，丸散亦可用，要以汗出爲解．然不如湯，隨證良驗．
　　太陽病，外證未解，脈浮弱者，當以汗解，宜桂枝湯．
　　脈浮而數者，可發汗，屬桂枝湯證．
　　陽明病，脈遲，汗出多，微惡寒者，表未解也，可發汗，屬桂枝湯證．
　　夫病脈浮大，問病者，言但便硬耳．設利者，爲大逆．硬爲實，汗出而解．何以故？脈浮，當以汗解．
　　傷寒，其脈不弦緊而弱，弱者必渴，被火必　語；弱者發熱脈浮，解之當汗出愈．　　病人煩熱，汗出卽解，又如　狀，日　所發熱者，屬陽明也．脈浮虛者，當發汗，屬桂枝湯證．
　　病常自汗出者，此爲榮氣和．榮氣和者，外不諧，以衛氣不共榮氣諧和故爾．以榮行脈中，衛行脈外，復發其汗，榮衛和則愈，屬桂枝湯證．
　　病人藏無他病，時發熱自汗出，而不愈者，此衛氣不和也．先其時發汗則愈，屬桂枝湯證．
　　脈浮而緊，浮則爲風，緊則爲寒．風則傷衛，寒則傷榮，榮衛俱病，骨節煩疼，可發其汗，宜麻黃湯．
　　太陽病不解，熱結膀胱，其人如狂，血自下，下者愈．其外未解者，尙未可攻，當先解其外，屬桂枝湯證．
　　太陽病，下之，微喘者，表未解也，宜桂枝加厚朴杏子湯．
　　傷寒，脈浮緊，不發汗，因致　者，屬麻黃湯證．
　　陽明病，脈浮，無汗而喘者，發汗則愈，屬麻黃湯證．
　　太陰病，脈浮者，可發汗，屬桂枝湯證．
　　太陽病，脈浮緊，無汗發熱，身疼痛，八九日不解，表證仍在，當復發汗．服湯已，微除，其人發煩目瞑，劇者必　，　乃解．所以然者，陽氣重故也，屬麻黃湯證．
　　脈浮者，病在表，可發汗，屬麻黃湯證．
　　傷寒，不大便六七日，頭痛有熱者，與承氣湯．其小便淸者，知不在裡，續在表也，當須發汗．若頭痛者，必　，屬桂枝湯證．
　　下利腹脹滿，身體疼痛者，先溫其裡，乃攻其表，溫裡宜四逆湯，攻表宜桂枝湯．　　下利後，身疼痛，淸便自調者，急當救表，宜桂枝湯發汗．
　　太陽病，頭痛發熱，汗出惡風寒者，屬桂枝湯證．
　　太陽中風，陽浮而陰弱：陽浮者，熱自發；陰弱者，汗自出；嗇嗇惡寒，淅淅惡風，翕翕發熱，鼻鳴乾嘔者，屬桂枝湯證．
　　太陽病，發熱汗出者，此爲榮弱衛强，故使汗出，欲救邪風，屬桂枝湯證．
　　太陽病，下之後，其氣上衝者，屬桂枝湯證．
　　太陽病，初服桂枝湯，反煩不解者，先刺風池風府，　與桂枝湯則愈．
　　燒針令其汗，針處被寒，核起而赤者，必發奔豚．氣從少腹上撞心者，灸其核上各一壯，與桂枝加桂湯．
　　太陽病，項背强　　，反汗出惡風者，宜桂枝加葛根湯．
　　太陽病，項背强　　，無汗惡風者，屬葛根湯證．
　　太陽與陽明合病，必自下利，不嘔者，屬葛根湯證．
　　太陽與陽明合病，不下利，但嘔者，宜葛根加半夏湯．
　　太陽病，桂枝證，醫反下之，利遂不止，脈促者，表未解也；喘而汗出者，宜葛根黃芩黃連湯．
　　太陽病，頭痛，發熱，身疼，腰痛，骨節疼痛，惡風無汗而喘者，屬麻黃湯證．　　太陽與陽明合病，喘而胸滿者，不可下，屬麻黃湯證．
　　太陽中風，脈浮緊，發熱惡寒，身疼痛，不汗出而煩躁者，大靑龍湯主之．若脈微弱，汗出惡風者，不可服之；服之則厥逆，筋　肉■，此爲逆也．
　　陽明中風，脈弦浮大，而短氣，腹都滿，脅下及心痛，久按之氣不通，鼻乾不得汗，嗜臥，一身及目悉黃，小便難，有潮熱，時時　，耳前後腫，刺之小差，外不解，過十日，脈續浮者，與小柴胡湯．脈但浮，無餘證者，與麻黃湯．不溺，腹滿加　者，不治．　　太陽病，十日已去，脈浮而細，嗜臥者，外已解也．設胸滿脅痛者，與小柴胡湯．脈但浮者，與麻黃湯．
　　傷寒，脈浮緩，身不疼，但重，乍有輕時，無少陰證者，可與大靑龍湯發之．
　　傷寒表不解，心下有水氣，乾嘔發熱而咳，或渴，或利，或　，或小便不利，少腹滿，或喘者，宜小靑龍湯．
　　傷寒，心下有水氣，咳而微喘，發熱不渴，服湯已渴者，此寒去欲解也，屬小靑龍湯證．
　　中風往來寒熱，傷寒，五六日以後，胸脅苦滿，　　不欲飮食，煩心喜嘔，或胸中煩而不嘔，或渴，或腹中痛，或脅下　硬，或心下悸，小便不利，或不渴，身有微熱，或咳者，屬小柴胡湯證．
　　傷寒四五日，身熱惡風，頸項强，脅下滿，手足溫而渴者，屬小柴胡湯證．
　　傷寒六七日，發熱微惡寒，支節煩疼，微嘔，心下支結，外證未去者，柴胡桂枝湯主之．
　　少陰病，得之二三日，麻黃附子甘草湯，微發汗，以二三日無證，故微發汗也．　　脈浮，小便不利，微熱消渴者，與五　散，利小便發汗．


辨發汗後病脈證幷治第十七
　　二陽幷病，太陽初得病時，發其汗，汗先出不徹，因轉屬陽明，續自微汗出，不惡寒．若太陽病證不罷者，不可下，下之爲逆，如此可小發汗．設面色緣緣正赤者，陽氣　鬱在表，當解之熏之．若發汗不徹，不足言，陽氣　鬱不得越，當汗不汗，其人煩躁，不知痛處，乍在腹中，乍在四肢，按之不可得，其人短氣但坐以汗出不徹故也，更發汗則愈．何以知汗出不徹，以脈　故知也．
　　未持脈時，病人叉手自冒心，師因敎試令咳，而不卽咳者，此必兩耳聾無聞也．所以然者，以重發汗，虛故如此．
　　發汗後，飮水多必喘，以水灌之亦喘．
　　發汗後，水藥不得入口，爲逆．若更發汗，必吐下不止．
　　陽明病，本自汗出，醫更重發汗，病已差，尙微煩不了了者，必大便硬故也．以亡津液，胃中乾燥，故令大便硬．當問小便日幾行，若本小便日三四行，今日再行，故知大便不久出．今爲小便數少，以津液當還入胃中，故知不久必大便也．
　　發汗多，若重發汗者，亡其陽，　語，脈短者死，脈自和者，不死．
　　傷寒發汗已，身目爲黃，所以然者，以寒濕（一作溫）在裡，不解故也．以爲不可下也，於寒濕中求之．
　　病人有寒，復發汗，胃中冷，必吐蛔．
　　太陽病，發汗，遂漏不止，其人惡風，小便難，四肢微急，難以屈伸者，屬桂枝加附子湯．
　　太陽病，初服桂枝湯，反煩不解者，先刺風池，風府，　與桂枝湯則愈．
　　服桂枝湯，大汗出，脈洪大者，與桂枝湯，如前法．若形似　，一日再發者，汗出必解，屬桂枝二麻黃一湯．
　　服桂枝湯，大汗出後，大煩渴不解，脈洪大者，屬白虎加人參湯．
　　傷寒脈浮，自汗出，小便數，心煩，微惡寒，脚攣急，反與桂枝，欲攻其表，此誤也．得之便厥，咽中乾，煩躁吐逆者，作甘草乾薑湯與之，以復其陽；若厥愈足溫者，更作芍藥甘草湯與之，其脚卽伸；若胃氣不和，　語者，少與調胃承氣湯；若重發汗，復加燒針者，與四逆湯．
　　太陽病，脈浮緊，無汗發熱，身疼痛，八九日不解，表證仍在，此當復發汗．服湯已，微除，其人發煩目瞑，劇者必　，　乃解．所以然者，陽氣重故也，宜麻黃湯．　　傷寒發汗已解，半日許復煩，脈浮數者，可更發汗，屬桂枝湯證．
　　發汗後，身疼痛，脈　遲者，屬桂枝加芍藥，生薑各一兩人參三兩新加湯．
　　發汗後，不可更行桂枝湯，汗出而喘，無大熱者，可與麻黃杏子甘草石膏湯．
　　發汗過多，其人叉手自冒心，心下悸，欲得按者，屬桂枝甘草湯．
　　發汗後，其人臍下悸者，欲作奔豚，屬茯　桂枝甘草大棗湯．
　　發汗後，腹脹滿者，屬厚朴生薑半夏甘草人參湯．
　　發汗病不解，反惡寒者，虛故也，屬芍藥甘草附子湯．
　　發汗後，惡寒者，虛故也；不惡寒，但熱者．實也，當和胃氣，屬調胃承氣湯證．
　　太陽病，發汗後，大汗出，胃中乾，煩躁不得眠，欲得飮水者，少少與飮之，令胃氣和則愈．若脈浮，小便不利，微熱消渴者，屬五　散．
　　發汗已，脈浮數，煩渴者，屬五　散證．
　　傷寒汗出而渴者，宜五　散；不渴者，屬茯　甘草湯．
　　太陽病發汗，汗出不解，其人仍發熱，心下悸，頭眩，身■動，振振欲　（一作僻）地者，屬眞武湯．
　　傷寒汗出解之後，胃中不和，心下　硬，乾噫食臭，脅下有水氣，腹中雷鳴下利者，屬生薑瀉心湯．
　　傷寒發熱，汗出不解，心中　硬，嘔吐而下利者，屬大柴胡湯．
　　陽明病，自汗出，若發汗，小便自利者，此爲津液內竭，雖硬不可攻之．須自欲大便，宜蜜煎導而通之．若土瓜根，及大　膽汁，皆可爲導．
　　太陽病三日，發汗不解，蒸蒸發熱者，屬胃也，屬調胃承氣湯證．
　　大汗出，熱不去，內拘急，四肢疼；又下利厥逆而惡寒者，屬四逆湯證．
　　發汗後不解，腹滿痛者，急下之，宜大承氣湯．
　　發汗多，亡陽　語者，不可下，與柴胡桂枝湯，和其榮衛，以通津液，後自愈．


辨不可吐第十八
　　太陽病，當惡寒發熱，今自汗出，反不惡寒發熱，關上脈細數者，以醫吐之過也．若得病一二日吐之者，腹中飢，口不能食；三四日吐之者，不喜　粥，欲食冷食，朝食暮吐，以醫吐之所致也，此爲小逆．
　　太陽病，吐之，但太陽病當惡寒，今反不惡寒，不欲近衣者，此爲吐之內煩也．　　少陰病，飮食入口則吐，心中溫溫，欲吐復不能吐，始得之，手足寒，脈弦遲者，此胸中實，不可下也．若膈上有寒飮，乾嘔者，不可吐也，當溫之．
　　諸四逆厥者，不可吐之，虛家亦然．


辨可吐第十九
　　大法，春宜吐．
　　凡用吐湯，中病便止，不必盡劑也．
　　病如桂枝證，頭不痛，項不强，寸脈微浮，胸中　硬，氣上撞咽喉，不得息者，此爲有寒，當吐之．
　　病胸上諸實，胸中鬱鬱而痛，不能食，欲使人按之，而反有涎唾，下利日十餘行，其脈反遲，寸口脈微滑，此可吐之，吐之，利則止．
　　少陰病，飮食入口則吐，心中溫溫，欲吐復不能吐者，宜吐之．
　　宿食在上管者，當吐之．
　　病手足逆冷，脈乍結，以客氣在胸中，心下滿而煩，欲食不能食者，病在胸中，當吐之．



辨不可下病脈證幷治第二十
　　脈濡而弱，弱反在關，濡反在　，微反在上，　反在下．微則陽氣不足，　則無血．陽氣反微，中風汗出，而反躁煩；　則無血，厥而且寒．陽微則不可下，下之則心下　硬．　　動氣在右，不可下．下之則津液內竭，咽燥鼻乾，頭眩心悸也．
　　動氣在左，不可下．下之則腹內拘急，食不下，動氣更劇．雖有身熱，臥則欲　．
　　動氣在上，不可下．下之則掌握熱煩，身上浮冷，熱汗自泄，欲得水自灌．
　　動氣在下，不可下．下之則腹脹滿，卒起頭眩，食則下淸穀，心下　也．
　　咽中閉塞，不可下．下之則上輕下重，水漿不下，臥則欲　，身急痛，下利日數十行．
　　諸外實者，不可下．下之則發微熱，亡脈厥者，當齊握熱．
　　諸虛者，不可下．下之則大渴，求水者易愈；惡水者劇．
　　脈濡而弱，弱反在關，濡反在　，弦反在上，微反在下．弦爲陽運，微爲陰寒．上實下虛，意欲得溫．微弦爲虛，虛者不可下也．微則爲咳，咳則吐涎，下之則咳止，而利因不休，利不休，則胸中如蟲　，粥入則出，小便不利，兩脅拘急，喘息爲難，頸背相引，臂則不仁，極寒反汗出，身冷若　，眼睛不慧，語言不休，而穀氣多入，此爲除中，（亦云消中）口雖欲言，舌不得前．
　　脈濡而弱，弱反在關，濡反在　，浮反在上，數反在下．浮爲陽虛，數爲無血．浮爲虛，數生熱．浮爲虛，自汗出而惡寒；數爲痛，振而寒栗．微弱在關，胸下爲急，喘汗而不得呼吸，呼吸之中，痛在於脅，振寒相搏，形如　狀，醫反下之，故令脈數，發熱，狂走見鬼，心下爲　，小便淋　，少腹甚硬，小便則尿血也．
　　脈濡而緊，濡則衛氣微，緊則榮中寒．陽微衛中風，發熱而惡寒，榮緊胃氣冷，微嘔心內煩．醫謂有大熱，解肌而發汗．亡陽虛煩躁，心下苦　堅，表裡俱虛竭，卒起而頭眩．客熱在皮膚，　怏不得眠．不知胃氣冷，緊寒在關元．技巧無所施，汲水灌其身．客熱應時罷，栗栗而振寒．重被而覆之，汗出而冒　，體　而又振，小便爲微難．寒氣因水發，淸穀不容間，嘔變反腸出，顚倒不得安，手足爲微逆，身冷而內煩．遲欲從後救，安可復追還．
　　脈浮而大，浮爲氣實，大爲血虛．血虛爲無陰，孤陽獨下陰部者，小便當赤而難，胞中當虛，今反小便利而大汗出，法應衛家當微，今反更實，津液四射，榮竭血盡，乾煩而不眠．血薄肉消，而成暴液．醫復以毒藥攻其胃，此爲重虛，客陽去有期，必下如汚泥而死．
　　脈浮而緊，浮則爲風，緊則爲寒．風則傷衛，寒則傷榮，榮衛俱病，骨節煩疼，當發其汗，而不可下也．
　　　陽脈遲而緩，胃氣如經也．　陽脈浮而數，浮則傷胃，數則動脾，此非本病，醫特下之所爲也．榮衛內陷，其數先微，脈反但浮，其人必大便硬，氣噫而除．何以言之？本以數脈動脾，其數先微，故知脾氣不治，大便硬，氣噫而除．今脈反浮，其數改微，邪氣獨留，心中則飢，邪熱不殺穀，潮熱發渴．數脈當遲緩，脈因前後度數如法，病者則飢．數脈不時，則生惡瘡也．
　　脈數者，久數不止，止則邪結，正氣不能復，正氣　結於藏，故邪氣浮之，與皮毛相得．脈數者不可下，下之必煩，利不止．
　　少陰病，脈微，不可發汗，亡陽故也．陽已虛，尺中弱　者，復不可下之．
　　脈浮大，應發汗，醫反下之，此爲大逆也．
　　脈浮而大，心下反硬，有熱屬藏者，攻之，不令發汗；屬府者，不令　數；　數則大便硬，汗多則熱愈，汗少則便難，脈遲尙未可攻．
　　二陽幷病，太陽初得病時，而發其汗，汗先出不徹，因轉屬陽明，續自微汗出，不惡寒．若太陽證不罷者，不可下，下之爲逆．
　　結胸證，脈浮大者，不可下，下之卽死．
　　太陽與陽明合病，喘而胸滿者，不可下．
　　太陽與陽明合病者，心下硬，頸項强而眩者，不可下．
　　諸四逆厥者，不可下之，虛家亦然．
　　病欲吐者，不可下．
　　太陽病，有外證未解，不可下，下之爲逆．
　　病發於陽，而反下之，熱入因作結胸；病發於陰，而反下之，因作　．
　　病脈浮而緊，而復下之，緊反入裡，則作　．
　　夫病陽多者熱，下之則硬．
　　本虛，攻其熱必　．
　　無陽陰强，大便硬者，下之，必淸穀，腹滿．
　　太陰之爲病，腹滿而吐，食不下，自利益甚，時腹自痛，下之，必胸下結硬．
　　厥陰之爲病，消渴，氣上撞心，心中疼熱，飢而不欲食，食則吐蛔，下之利不止．
　　少陰病，飮食入口則吐，心中溫溫，欲吐復不能吐．始得之，手足寒，脈弦遲者，此胸中實，不可下也．
　　傷寒五六日，不結胸，腹濡，脈虛復厥者，不可下．此亡血，下之死．
　　傷寒發熱，頭痛，微汗出．發汗則不識人；熏之則喘，不得小便，心腹滿；下之則短氣，小便難，頭痛，背强；加溫針則　．
　　傷寒，脈陰陽俱緊，惡寒發熱，則脈欲厥．厥者，脈初來大，漸漸小，更來漸大，是其候也．如此者惡寒甚者，翕翕汗出，喉中痛；若熱多者，目赤脈多，睛不慧，醫復發之，咽中則傷；若復下之，則兩目閉，寒多便淸穀，熱多便膿血；若熏之，則身發黃；若　之，則咽燥．若小便利者，可救之；若小便難者，爲危殆．
　　傷寒發熱，口中勃勃氣出，頭痛，目黃，　不可制，貪水者必嘔，惡水者厥．若下之，咽中生瘡，假令手足溫者，必下重便膿血．頭痛，目黃者，若下之，則目閉．貪水者，若下之，其脈必厥，其聲　，咽喉塞；若發汗，則戰栗，陰陽俱虛．惡水者，若下之，則裡冷不嗜食，大便完穀出；若發汗，則口中傷，舌上白胎，煩躁，脈數實，不大便，六七日，後必便血；若發汗，則小便自利也．
　　得病二三日，脈弱，無太陽柴胡證，煩躁，心下　，至四日，雖能食，以承氣湯，少少與微和之，令小安．至六日，與承氣湯一升．若不大便六七日，小便少，雖不大便，但頭硬，後必　，未定成硬，攻之必　，須小便利，屎定硬，乃可攻之．
　　藏結無陽證，不往來寒熱，其人反靜，舌上胎滑者，不可攻也．
　　傷寒嘔多，雖有陽明證，不可攻之．
　　陽明病，潮熱，大便微硬者，可與大承氣湯．不硬者，不可與之．若不大便六七日，恐有燥屎，欲知之法，少與小承氣湯，湯入腹中，轉失氣者，此有燥屎也，乃可攻之．若不轉失氣者，此但初頭硬，後必　，不可攻之．攻之必脹滿不能食也．欲飮水者，與水則　．其後發熱者，大便必復硬而少也，宜小承氣湯和之．不轉失氣者，愼不可攻也．
　　傷寒中風，醫反下之，其人下利日數十行，穀不化，腹中雷鳴，心下　硬而滿，乾嘔，心煩不得安．醫見心下　，謂病不盡，復下之，其　益甚，此非結熱，但以胃中虛，客氣上逆，故使硬也，屬甘草瀉心湯．
　　下利脈大者，虛也，以强下之故也．設脈浮革，因而腸鳴者，屬當歸四逆湯．
　　陽明病，身合色赤，不可攻之，必發熱色黃者，小便不利也．
　　陽明病，心下硬滿者，不可攻之，攻之，利遂不止者死，利止者愈．
　　陽明病，自汗出，若發汗，小便自利者，此爲津液內竭，雖硬不可攻之，須自欲大便，宜蜜煎導而通之．若土瓜根，及　膽汁，皆可爲導．


辨可下病脈證幷治第二十一
　　大法，秋宜下．
　　凡可下者，用湯勝丸散，中病便止，不必盡劑也．
　　陽明病，發熱，汗多者，急下之，宜大柴胡湯．（一法：用小承氣湯）
　　少陰病，得之二三日，口燥咽乾者，急下之，宜大承氣湯．
　　少陰病，六七日，腹滿不大便者，急下之，宜大承氣湯．
　　少陰病，下利淸水，色純靑，心下必痛，口乾燥者，可下之，宜大柴胡，大承氣湯．　　下利，三部脈皆平，按之心下硬者，急下之，宜大承氣湯．
　　下利，脈遲而滑者，內實也，利未欲止，當下之，宜大承氣湯．
　　陽明少陽合病，必下利，其脈不負者，爲順也；負者，失也，互相剋賊，名爲負也．脈滑而數者，有宿食，當下之，宜大承氣湯．
　　問曰：人病有宿食，何以別之？師曰：寸口脈浮而大，按之反　，尺中亦微而　，故知有宿食，當下之，宜大承氣湯．
　　下利，不欲食者，以有宿食故也，當下之，宜大承氣湯．
　　下利差，至其年月日時復發者，以病不盡故也，當下之，宜大承氣湯．
　　病腹中滿痛者，此爲實也，當下之，宜大承氣，大柴胡湯．
　　下利，脈反滑，當有所去，下乃愈，宜大承氣湯．
　　腹滿不減，減不足言，當下之，宜大柴胡，大承氣湯．
　　傷寒後脈　，　者，內實也，下之解，宜大柴胡湯．
　　傷寒六七日，目中不了了，睛不和，無表裡證，大便難，身微熱者，此爲實也．急下之，宜大承氣，大柴胡湯．
　　太陽病未解，脈陰陽俱停，（一作微）必先振栗汗出而解．但陰脈微者，下之而解，宜大柴胡湯．
　　脈雙弦而遲者，必心下硬；脈大而緊者，陽中有陰也，可下之，宜大承氣湯．
　　結胸者，項亦强，如柔痙狀，下之則和．
　　病人無表裡證，發熱七八日，雖脈浮數者，可下之，宜大柴胡湯．
　　太陽病，六七日，表證仍在，脈微而　，反不結胸，其人發狂者，以熱在下焦，少腹當硬滿，而小便自利者，下血乃愈．所以然者，以太陽隨經，瘀熱在裡故也．宜下之，以抵當湯．
　　太陽病，身黃，脈　結，少腹硬滿，小便不利者，爲無血也；小便自利，其人如狂者，血證諦，屬抵當湯證．
　　傷寒有熱，少腹滿，應小便不利，今反利者，爲有血也．當下之，宜抵當丸．
　　陽明病，發熱汗出者，此爲熱越，不能發黃也．但頭汗出，身無汗，劑頸而還，小便不利，渴引水漿者，以瘀熱在裡，身必發黃，宜下之，以茵陳蒿湯．
　　陽明證，其人喜忘者，必有畜血．所以然者，本有久瘀血，故令喜忘．屎雖硬，大便反易，其色必黑，宜抵當湯下之．
　　汗出　語者，以有燥屎在胃中，此爲風也．須下者，過經乃可下之．下之若早者，語言必亂，以表虛裡實故也．下之愈，宜大柴胡，大承氣湯．
　　病人煩熱，汗出則解，又如　狀，日　所發熱者，屬陽明也．脈實者，可下之，宜大柴胡，大承氣湯．
　　陽明病，　語，有潮熱，反不能食者，胃中有燥屎五六枚也．若能食者，但硬耳，屬大承氣湯證．
　　下利　語者，有燥屎也，屬小承氣湯．
　　得病二三日，脈弱，無太陽柴胡證，煩躁，心下　，至四五日，雖能食，以承氣湯，少少與微和之，令小安．至六日，與承氣湯一升．若不大便六七日，小便少者，雖不大便，但初頭硬，後必　，此未定成硬也，攻之必　；須小便利，屎定硬．乃可攻之，宜大承氣湯．
　　太陽病，中風，下利，嘔逆，表解者，乃可攻之．其人●●汗出，發作有時，頭痛，心下　硬滿，引脅下痛，乾嘔則短氣，汗出不惡寒者，此表解裡未和也，屬十棗湯．　　太陽病不解，熱結膀胱，其人如狂，血自下，下者愈．其外未解者，尙未可攻，當先解其外．外解已，但少腹急結者，乃可攻之，宜桃核承氣湯．
　　傷寒七八日，身黃如橘子色，小便不利，腹微滿者，屬茵陳蒿湯證．
　　傷寒發熱，汗出不解，心中　硬，嘔吐而下利者，屬大柴胡湯證．
　　傷寒十餘日，熱結在裡，復往來寒熱者，屬大柴胡湯證．
　　但結胸，無大熱者，以水結在胸脅也．但頭微汗出者，屬大陷胸湯．
　　傷寒六七日，結胸熱實，脈　而緊，心下痛，按之石硬者，屬大陷胸湯證．
　　陽明病，其人多汗，以津液外出，胃中燥，大便必硬，硬則　語，屬小承氣湯證．
　　陽明病，不吐不下，心煩者，屬調胃承氣湯．
　　陽明病，脈遲，雖汗出不惡寒者，其身必重，短氣腹滿而喘，有潮熱者，此外欲解，可攻裡也．手足　然汗出者，此大便已硬也，大承氣湯主之．若汗出多，微發熱惡寒者，外未解也，桂枝湯主之；其熱不潮，未可與承氣湯．若腹大滿不通者，與小承氣湯，微和胃氣，勿令至大泄下．
　　陽明病，潮熱，大便微硬者，可與大承氣湯．不硬者，不可與之．若不大便六七日，恐有燥屎，欲知之法，少與小承氣湯，湯入腹中，轉失氣者，此有燥屎也，乃可攻之．若不轉失氣者，此但初頭硬，後必　，不可攻之．攻之必脹滿不能食也．欲飮水者，與水則　；其後發熱者，大便必復硬而少也，宜以小承氣湯和之．不轉失氣者，愼不可攻也．　　陽明病，　語．發潮熱，脈滑而疾者，小承氣湯主之．因與承氣湯一升，腹中轉氣者，更服一升．若不轉氣者，勿更與之．明日又不大便，脈反微　者，裡虛也，爲難治，不可更與承氣湯．
　　二陽幷病，太陽證罷，但發潮熱，手足●●汗出，大便難而　語者，下之則愈，宜大承氣湯．
　　病人小便不利，大便乍難乍易，時有微熱，喘冒不能臥者，有燥屎也，屬大承氣湯證．
　　大下後，六七日不大便，煩不解，腹滿痛者，此有燥屎也．所以然者，本有宿食故也，屬大承氣湯證．



辨發汗吐下後病脈證幷治第二十二
　　師曰：病人脈微而　者，此爲醫所病也，大發其汗，又數大下之，其人亡血，病當惡寒，後乃發熱，無休止時．夏月盛熱，欲著複衣，冬月盛寒，欲裸其身．所以然者，陽微則惡寒，陰弱則發熱．此醫發其汗，使陽氣微，又大下之，令陰氣弱．五月之時，陽氣在表，胃中虛冷，以陽氣內微，不能勝冷，故欲著複衣．十一月之時，陽氣在裡，胃中煩熱，以陰氣內弱，不能勝熱，故欲裸其身．又陰脈遲　，故知亡血也．
　　寸口脈浮大，而醫反下之，此爲大逆．浮則無血，大則爲寒，寒氣相搏，則爲腸鳴．醫乃不知，而反飮冷水，令汗大出，水得寒氣，冷必相搏，其人則●．
　　太陽病三日，已發汗，若吐，若下，若溫針，仍不解者，此爲壞病，桂枝不中與之也，觀其脈證，知犯何逆，隨證治之．
　　脈浮數者，法當汗出而愈，若下之，身重心悸者，不可發汗，當自汗出乃解．所以然者，尺中脈微，此裡虛，須表裡實，津液和，便自汗出愈．
　　凡病若發汗，若吐，若下，若亡血，無津液，陰陽脈自和者，必自愈．
　　大下之後，復發汗，小便不利者，亡津液故也，勿治之，得小便利，必自愈．
　　下之後，復發汗，必振寒，脈微細．所以然者，以內外俱虛故也．
　　本發汗，而復下之，此爲逆也．若先發汗，治不爲逆．本先下之，而反汗之爲逆．若先下之，治不爲逆．
　　太陽病，先下而不愈，因復發汗，以此表裡俱虛，其人因致冒，冒家汗出自愈．所以然者，汗出表和故也．得表和，然後復下之．
　　得病六七日，脈遲浮弱，惡風寒，手足溫，醫二三下之，不能食，而脅下滿痛，面目及身黃，頸項强，小便難者，與柴胡湯，後必下重；本渴飮水而嘔者，柴胡不中與也，食穀者　．
　　太陽病，二三日，不能臥，但欲起，心下必結，脈微弱者，此本有寒分也．反下之，若利止，必作結胸；未止者，四日復下之，此作協熱利也．
　　太陽病，下之，其脈促，不結胸者，此爲欲解也．脈浮者，必結胸；脈緊者，必咽痛；脈弦者，必兩脅拘急；脈細數者，頭痛未止；脈　緊者，必欲嘔；脈　滑者，協熱利；脈浮滑者，必下血．
　　太陽少陽幷病，而反下之，成結胸，心下硬，下利不止，水漿不下，其人心煩．　　脈浮而緊，而復下之，緊反入裡，則作　；按之自濡，但氣　耳．
　　傷寒吐下發汗後，虛煩，脈甚微，八九日心下　硬，脅下痛，氣上衝咽喉，眩冒，經脈動　者，久而成　．
　　陽明病，能食，下之不解者，其人不能食．若攻其熱必　．所以然者，胃中虛冷故也．以其人本虛，攻其熱必　．
　　陽明病，脈遲，食難用飽，飽則發煩頭眩，必小便難，此欲作穀疸．雖下之，腹滿如故，所以然者，脈遲故也．
　　夫病陽多者熱，下之則硬，汗多，極發其汗亦硬．
　　太陽病，寸緩關浮尺弱，其人發熱汗出，復惡寒，不嘔，但心下　者，此以醫下之也．
　　太陰之爲病，腹滿而吐，食不下，自利益甚，時腹自痛，若下之，必胸下結硬．　　傷寒大吐大下之，極虛，復極汗者，其人外氣　鬱，復與之水，以發其汗，因得　．所以然者，胃中寒冷故也．
　　吐利發汗後，脈平，小煩者，以新虛不勝穀氣故也．
　　太陽病，醫發汗，遂發熱惡寒；因復下之，心下　，表裡俱虛，陰陽氣幷竭，無陽則陰獨．復加燒針，因胸煩，面色靑黃，膚■者，難治．今色微黃，手足溫者，易愈．
　　太陽病，得之八九日，如　狀，發熱惡寒，熱多寒少，其人不嘔，淸便欲自可，一日二三度發，脈微緩者，爲欲愈也．脈微而惡寒者，此陰陽俱虛，不可更發汗更下更吐也．面色反有熱色者，未欲解也；以其不能得小汗出，身必　，屬桂枝麻黃各半湯．
　　服桂枝湯，或下之，仍頭項强痛，翕翕發熱，無汗，心下滿微痛，小便不利者，屬桂枝去桂加茯　白朮湯．
　　太陽病，先發汗不解，而下之，脈浮者不愈．浮爲在外，而反下之，故令不愈．今脈浮，故在外，當須解外則愈，宜桂枝湯．
　　下之後，復發汗，晝日煩躁不得眠，夜而安靜，不嘔不渴，無表證，脈　微，身無大熱者，屬乾薑附子湯．
　　傷寒若吐若下後，心下逆滿，氣上衝胸，起則頭眩，脈　緊，發汗則動經，身爲振振搖者，屬茯　桂枝白朮甘草湯．
　　發汗，若下之後，病仍不解，煩躁者，屬茯　四逆湯．
　　發汗吐下後，虛煩不得眠；若劇者，必反覆顚倒，心中懊■，屬梔子　湯；若少氣者，梔子甘草　湯；若嘔者，梔子生薑　湯．
　　發汗若下之，而煩熱胸中窒者，屬梔子　湯證．
　　太陽病，過經十餘日，心下溫溫欲吐，而胸中痛，大便反　，腹微滿，鬱鬱微煩，先此時極吐下者，與調胃承氣湯．若不爾者，不可與．但欲嘔，胸中痛，微　者，此非柴胡湯證，以嘔故知極吐下也．
　　太陽病，重發汗而復下之，不大便五六日，舌上燥而渴，日　所小有潮熱，從心下至少腹硬滿，而痛不可近者，屬大陷胸湯．
　　傷寒五六日，已發汗，而復下之，胸脅滿微結，小便不利，渴而不嘔，但頭汗出，往來寒熱，心煩者，此爲未解也，屬柴胡桂枝乾薑湯．
　　傷寒發汗，若吐若下，解後，心下　硬，噫氣不除者，屬旋覆代　湯．
　　傷寒，大下之，復發汗，心下　，惡寒者，表未解也，不可攻　．當先解表；表解乃攻　．解表宜桂枝湯，用前方；攻　宜大黃黃連瀉心湯．
　　傷寒若吐下後，七八日不解，熱結在裡，表裡俱熱，時時惡風，大渴，舌上乾燥而煩，欲飮水數升者，屬白虎加人參湯．
　　傷寒若吐若下後，不解，不大便五六日，上至十餘日．日　所發潮熱，不惡寒，獨語如見鬼狀；若劇者，發則不識人，循衣摸床，　而不安，微喘直視．脈弦者生，　者死．微者，但發熱　語者，屬大承氣湯．
　　三陽合病，腹滿，身重，難以轉側，口不仁，面垢．
　　　語遺尿，發汗則　語，下之則額上生汗，若手足逆冷，自汗出者，屬白虎湯．
　　陽明病，脈浮而緊，咽燥口苦，腹滿而喘，發熱汗出，不惡寒，反惡熱，身重．若發汗則躁，心　　而反　語；若加溫針，心　　煩躁不得眠；若下之，則胃中空虛，客氣動膈，心中懊■，舌上胎者，屬梔子　湯證．
　　陽明病，下之，心中懊■而煩，胃中有燥屎者，可攻．腹微滿，初頭硬，後必　，不可攻之．若有燥屎者，宜大承氣湯．
　　太陽病，若吐，若下，若發汗後，微煩，小便數，大便因硬者，與小承氣湯和之愈．　　大汗若大下，而厥冷者，屬四逆湯．
　　太陽病，下之後，其氣上衝者，可與桂枝湯．若不上衝者，不得與之．
　　太陽病，下之後，脈促胸滿者，屬桂枝去芍藥湯．
　　若微寒者，屬桂枝去芍藥加附子湯．
　　太陽病，桂枝證，醫反下之，利遂不止，脈促者，表未解也；喘而汗出者，屬葛根黃芩黃連湯．
　　太陽病，下之微喘者，表未解故也，屬桂枝加厚朴杏子湯．
　　傷寒，不大便六七日，頭痛有熱者，與承氣湯．其小便淸者，知不在裡，仍在表也，當須發汗．若頭痛者，必　，宜桂枝湯．
　　傷寒五六日，大下之後，身熱不去，心中結痛者，未欲解也，屬梔子　湯證．
　　傷寒下後，心煩腹滿，臥起不安，屬梔子厚朴湯．
　　傷寒，醫以丸藥大下之，身熱不去，微煩者，屬梔子乾薑湯．
　　傷寒，醫下之，續得下利，淸穀不止，身疼痛者，急當救裡；後身疼痛，淸便自調者，急當救表．救裡宜四逆湯；救表宜桂枝湯．
　　太陽病，過經十餘日，反二三下之，後四五日，柴胡證仍在者，先與小柴胡；嘔不止，心下急，鬱鬱微煩者，爲未解也，可與大柴胡湯，下之則愈．
　　傷寒十三日不解，胸脅滿而嘔，日　所發潮熱，已而微利，此本柴胡，下之不得利，今反利者，知醫以丸藥下之，此非其治也．潮熱者，實也，先服小柴胡湯以解外，後以柴胡加芒硝湯主之．
　　傷寒十三日，過經　語者，以有熱也，當以湯下之．若小便利者，大便當硬，而反下利，脈調和者，知醫以丸藥下之，非其治也．若自下利者，脈當微厥，今反和者，此爲內實也，屬調胃承氣湯證．
　　傷寒八九日，下之，胸滿煩驚，小便不利，　語，一身盡重，不可轉側者，屬柴胡加龍骨牡蠣湯．
　　火逆下之，因燒針煩躁者，屬桂枝甘草龍骨牡蠣湯．
　　太陽病，脈浮而動數，浮則爲風，數則爲熱，動則爲痛，數則爲虛．頭痛發熱，微盜汗出，而反惡寒者，表未解也．醫反下之，動數變遲，膈內拒痛，胃中空虛，客氣動膈，短氣躁煩，心中懊■，陽氣內陷，心下因硬，則爲結胸，屬大陷胸湯證．若不結胸，但頭汗出，餘處無汗，劑頸而還，小便不利，身必發黃．
　　傷寒五六日，嘔而發熱者，柴胡湯證具，而以他藥下之，柴胡證仍在者，復與柴胡湯．此雖已下之，不爲逆，必蒸蒸而振，　發熱汗出而解．若心下滿而硬痛者，此爲結胸也，大陷胸湯主之，用前方．但滿而不痛者，此爲　，柴胡不中與之，屬半夏瀉心湯．
　　本以下之，故心下　，與瀉心湯；　不解，其人渴而口燥煩，小便不利者，屬五　散．
　　傷寒中風，醫反下之，其人下利日數十行，穀不化，腹中雷鳴，心下　硬而滿，乾嘔心煩不得安，醫見心下　，謂病不盡，復下之，其　益甚，此非結熱，但以胃中虛，客氣上逆，故使硬也，屬甘草瀉心湯．
　　傷寒服湯藥，下利不止，心下　硬，服瀉心湯已，復以他藥下之，利不止；醫以理中與之，利益甚；理中，理中焦，此利在下焦，屬赤石脂禹餘糧湯；復不止者，當利其小便．
　　太陽病，外證未除，而數下之，遂協熱而利，利下不止，心下　硬，表裡不解者，屬桂枝人參湯．
　　下後，不可更行桂枝湯；汗出而喘，無大熱者，屬麻黃杏子甘草石膏湯．
　　陽明病，下之，其外有熱，手足溫，不結胸，心中懊■，飢不能食，但頭汗出者，屬梔子　湯證．
　　傷寒吐後，腹脹滿者，屬調胃承氣湯證．
　　病人無表裡證，發熱七八日，脈雖浮數者，可下之．假令已下，脈數不解，今熱則消穀喜飢，至六七日，不大便者，有瘀血，屬抵當湯．
　　本太陽病，醫反下之，因爾腹滿時痛者，屬太陰也，屬桂枝加芍藥湯．
　　傷寒六七日，大下，寸脈　而遲，手足厥逆，下部脈不至，喉咽不利，唾膿血，泄利不止者，爲難治，屬麻黃升麻湯．
　　傷寒本自寒下，醫復吐下之，寒格，更逆吐下，若食入口卽吐，屬乾薑黃　黃連人參湯．
