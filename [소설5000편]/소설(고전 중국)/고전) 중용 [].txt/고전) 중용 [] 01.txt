

       中  庸

0101 天命之謂性 率性之謂道 脩道之謂敎
0102 道也者 不可須臾離也 可離 非道也 是故君子 戒愼乎其所不睹 恐懼乎其所不聞
0103 莫見乎隱 幕顯乎微 故君子 愼其獨也
0104 喜怒哀樂之未發 謂之中 發而皆中節 謂之和 中也者 天下之大本也 和也者 天下之達 
     道也
0105.致中和 天地位焉 萬物育焉
0201 仲尼曰 君子中庸 小人反中庸
0202.君子之中庸也 君子而時中 小人之中庸也 小人而無忌憚也
0300 子曰 中庸 其至矣乎 民鮮能 久矣
0401 子曰 道之不行也 我知之矣 知者過之 愚者不及也 道之不明也  我知之矣  賢者過之 
     不肖者不及也
0402.人莫不飮食也 鮮能知味也
0500 子曰 道其不行矣夫
0600 子曰 舜 其大知也與 舜 好問而好察邇言 隱惡而揚善 執其兩端 用其中於民  其斯以     
     爲舜乎
0700 子曰 人皆曰 予知 驅而納諸고확陷정之中而莫之知  也 人皆曰 予知  擇乎中庸而不        
     能期月守也
0800 子曰 回之爲人也 擇乎中庸 得一善則拳拳服膺而弗失之矣
0900 子曰 天下國家 可均也 爵祿 可辭也 白刃 可蹈也 中庸 不可能也
1001 子路 問强
1002 子曰 南方之强與 北方之强與
1003 寬柔以敎 不報無道 南方之强也 君子 居之
1004 임金革 死而不厭 北方之强也 而强者 居之
1005.故君子 和而不流 强哉矯 中立而不倚 强哉矯 國有道 不變塞焉 强哉矯  國無道  至   
     死不變 强哉矯
1101 子曰 素隱行怪 後世 有述焉 吾弗爲之矣
1102 君子 遵道而行 半途而廢 吾弗能已矣
1103.君子 依乎中庸 돈世不見知而不悔 唯聖者 能之
1201 君子之道 費而隱
1202 夫婦之愚 可以與知焉 及其至也 雖聖人 亦有所不知焉 夫婦之不肖 可以能行焉 及其      
     之也 雖聖人 亦有所不能焉 天地之大也 人猶有所憾 故君子 語大 天下 莫能載焉 語     
     小 天下 莫能破焉
1203 詩云 鳶飛戾天 魚躍于淵 言其上下察也
1204.君子之道 造端乎夫婦 及其至也 察乎天地
1301 子曰 道不遠人 人之爲道而遠人 不可以爲道
1302 詩云 伐柯伐柯 其則不遠 緝柯以伐柯 예而視之 猶以爲遠 故君子 以人治人 改而止
1303 忠恕 違道不遠 施諸己而不願 亦勿施於人
1304.君子之道四 丘未能一焉 所求乎子 以事父 未能也 所求乎臣 以事君 未能也  所求乎   
     弟 以事兄 未能也 所求乎朋友 先施之 未能也 庸德之行 庸言之謹 有所不足 不敢不
     勉 有餘 不敢盡 言顧行 行顧言 君子 胡不조조爾
1401 君子 素其位而行 不願乎其外
1402 素富貴 行乎富貴 素貧賤 行乎貧賤 素夷狄 行乎夷狄 素患難 行乎患難 君子 無入而     
     不自得焉
1403 在上位 不陵下 在下位 不援上 正己而不求於人 則無怨 上不怨天 下不尤人
1404 故君子 居易以俟命 小人 行險以요幸
1405.子曰 射 有似乎君子 失諸正鵠 反求諸其身
1501 君子之道 비  如行遠必自邇 비  如登高必自卑
1502 詩曰 妻子好合 如鼓瑟琴 兄弟旣翕 和樂且耽 宜爾室家 樂爾妻노
1503.子曰 父母 其順矣乎
1601 子曰 鬼神之爲德 其盛矣乎
1602 視之而弗見 聽之而弗聞 體物而不可遺
1603 使天下之人 齊明盛服 以承祭祀 洋洋乎如在其上 如在其左右
1604 詩曰 神之格思 不可度思 신可射思
1605.夫微之顯 誠之不可엄 如此夫
1701 子曰 舜 其大孝也與 德爲聖人 尊爲天子 富有四海之內 宗廟饗之 子孫保之
1702 故大德 必得其位 必得其祿 必得其名 必得其壽
1703 故天之生物 必因其材而篤焉 故栽者 培之 傾者 覆之
1704.詩曰 嘉樂君子 憲憲令德 宜民宜人 受祿于天 保佑命之 自天申之 故大德者 必受命
1801 子曰 無憂者 其惟文王乎 以王季爲父 以武王爲子 父 作之 子 述之
1802 武王 纘太王王季文王之緖 壹戎衣而有天下 身不失天下之顯名 尊爲天子 富有四海之
     內 宗廟饗之 子孫保之
1803.武王 末受命 周公 成文武之德 追王泰王王季 上祀先公以天子之禮 斯禮也 達乎諸候     
     大夫及士庶人 父爲大夫 子爲士 葬以大夫 祭以士 父爲士 子爲大夫 葬以士  祭以大     
     夫 期之喪 達乎大夫 三年之喪 達乎天子 父母之喪 無貴賤一也
1901 子曰 武王周公 其達孝矣乎
1902 夫孝者 善繼人之志 善述人之事者也
1903 春秋 修其祖廟 陳其宗器 設其裳衣 薦其時食
1904 宗廟之禮 所以序昭穆也 序爵 所以辨貴賤也 序事 所以辨賢也 旅酬 下 爲上 所以逮   
     賤也 燕毛 所以序齒也
1905 踐其位 行其禮奏其樂 敬其所尊 愛其所親 事死如事生 事亡如事存 孝之至也
1906.郊使之禮 所以事上帝也 宗廟之禮 所以祀乎其先也 明乎郊使之禮 체嘗之義 治國 其     
     如示諸掌乎
2001 哀公 問政
2002 子曰 文武之政 布在方策 其人存則其政擧 其人亡則其政息
2003 人道敏政 地道敏樹 夫政也者 蒲盧也
2004 故爲政 在人 取人以身 修身以道 修道以仁
2005 仁者 人也 親親 爲大 義者 宜也 尊賢 爲大 親親之殺 尊賢之等 禮所生也
2006 在下位 不獲乎上 民不可得而治矣
2007 故君子 不可以不修身 思修身 不可以不事親 思事親 不可以不知人  思知人  不可以     
     不知天
2008 天下之達道五 所以行之者三 曰君臣也 父子也  夫婦也  昆弟也  朋友之交也  五者      
     天下之達道也 知仁勇三者 天下之達德也 所以行之者 一也
2009 或生而知之 或學而知之 或困而知之 及其知之 一也 或安而行之 或利而行之 或勉强     
     而行之 及其成功 一也
2010 子曰 好學 近乎知 力行 近乎仁 知恥 近乎勇
2011 知斯三者 則知所以修身 知所以修身 則知所以治人 知所以治人 則知所以治天下國家     
     矣
2012 凡爲天下國家 有九經曰 修身也 尊賢也 親親也 敬大臣也 體群臣也 子庶民也  來百     
     工也 柔遠人也 懷諸候也
2013 修身則道立 尊賢則不惑 親親則諸父昆弟 不怨  敬大臣則不眩  體群臣則士之報禮重    
     子庶民則百姓勸 來百工則財用足 柔遠人則四方歸之 懷諸侯則天下畏之
2014 齊明盛服 非禮不動 所以修身也 去讒遠色 賤貨而貴德 所以勸賢也  尊其位  重其祿      
     同其好惡 所以勸親親也 官盛任使 所以勸大臣也 忠信重祿 所以勸士也 時使薄斂 所     
     以勸百姓也 日省月試 旣름稱事 所以勸百工也 送往迎來 嘉善而矜不能  所以柔遠人
     也 繼絶世 擧廢國 治亂持危 朝聘以時 厚往而薄來 所以懷諸侯也
2015 凡爲天下國家 有九經 所以行之者 一也
2016 凡事 豫則立 不豫則廢 言前定則不겁 事前定則不困 行前定則不구 道前定則不窮
2017 在下位 不獲乎上 民不可得而治矣 獲乎上 有道 不信乎朋友  不獲乎上矣  信乎朋友   
     有道 不順乎親 不信乎朋友矣 順乎親 有道 反諸身不誠 不順乎親矣 誠身 有道 不明   
     乎善 不誠乎身矣
2018 誠者 天之道也 誠之者 人之道也 誠者 不勉而中 不思而得 從容中道 聖人也 誠之者 
     擇善而固執之者也
2019 博學之 審問之 愼思之 明辨之 篤行之
2020 有弗學 學之 弗能 弗措也 有弗問 問之 弗知 弗措也 有弗思 思之 弗得 弗措也  有     
     弗辨 辨之 弗明 弗措也 有弗行 行之 弗篤 弗措也 人一能之 己百之  人十能之  己     
     千之
2021.果能此道矣 雖愚必明 雖柔必强
2100 自誠明 謂之性 自明誠 謂之敎 誠則明矣 明則誠矣
2200 惟天下至誠 爲能盡其性 能盡其性則能盡人之性 能盡人之性則能盡物之性  能盡物之   
     性則可以贊天地之化育 可以贊天地之化育則可以與天地參矣
2300 其次 致曲 曲能有誠 誠則形 形則著 著則明 明則動 動則變 變則化 唯天下至誠  爲   
     能化
2400 至誠之道 可以前知 國家將興 必有禎祥 國家將亡 必有妖孼 見乎蓍龜 動乎四體  禍     
     福將至 善 必先知之 不善 必先知之 故至誠 如神
2501 誠者 自成也 而道 自道也
2502 誠者 物之終始 不誠 無物 是故君子 誠之爲貴
2503.誠者 非自成己而已也 所以成物也 成己 仁也 成物 知也 性之德也 合內外之道也 故     
     時措之宜也
2601 故至誠 無息
2602 不息則久 久則徵
2603 徵則悠遠 悠遠則博厚 博厚則高明
2604 博厚 所以載物也 高明 所以覆物也 悠久 所以成物也
2605 博厚 配地 高明 配天 悠久 無疆
2606 如此者 不見而章 不動而變 無爲而成
2607 天地之道 可一言而盡也 其爲物 不貳 則其生物 不測
2608 天地之道 博也厚也高也明也悠也久也
2609 今夫天 斯昭昭之多 及其無窮也 日月星辰 繫焉 萬物 覆焉 今夫地一撮土之多  及其     
     廣厚 載華嶽而不重 振河海而不洩 萬物 載焉 今夫山 一券石之多 及其廣大 草木 生     
     之 禽獸居之 寶藏 興焉 今夫水一勺之多 及其不測 원타蛟龍魚鼈 生焉 貨財殖焉
2610.詩云 維天之命 於穆不已 蓋曰 天之所以爲天也 於乎不顯 文王之德之純 蓋曰文王之     
     所以爲文也 純亦不已
2701 大哉 聖人之道
2702 洋洋乎 發育萬物 峻極于天
2703 優優大哉 禮儀三百 威儀三千
2704 待其人而後行
2705 故曰 苟不至德 至道 不凝焉
2706 故君子 尊德性而道問學 致廣大而盡精微 極高明而道中庸 溫故而知新 敦厚以崇禮
2707.是故居上不驕 爲下不倍 國有道 其言 足以興 國無道 其默 足以容  詩曰  旣明且哲   
     以保其身 其此之謂與
2801 子曰 愚而好自用 賤而好自專 生乎今之世 反古之道 如此者 재及其身者也
2802 非天子 不議禮 不制度 不考文
2803 今天下 車同軌 書同文 行同倫
2804 雖有其位 苟無其德 不敢作禮樂焉 雖要其德 苟無其位 亦不敢作禮樂焉
2805.子曰 吾說夏禮 杞不足徵也 吾學殷禮 有宋 存焉 吾學周禮 今用之 吾從周
2901 王天下 有三重焉 其寡過矣乎
2902 上焉者 雖善 無徵 無徵 不信 不信 民弗從 下焉者 雖善 不尊 不尊 不信 不信 民弗   
     從
2903 故君子之道 本諸身 徵諸庶民 考諸三王而不謬 建諸天地而不悖 質諸鬼神而無疑  百     
     世以俟聖人而不惑
2904 質諸鬼神而無疑 知天也 百世以俟聖而而不惑 知人也
2905 是故君子 動而世爲天下道 行而世爲天下法 言而世爲天下則  遠之則有望  近之則不     
     厭
2906.詩曰 在彼無惡 在此無射 庶幾夙夜 以永終譽 君子 未有不如此而蚤有譽於天下者
3001 仲尼 祖述堯舜 憲章文武 上律天時 下襲水土
3002 비  如天地之無不持載 無不覆도 비  如四時之錯行 如日月之代明
3003.萬物竝育而不相害 道竝行而不相悖 小德 川流 大德 敦化 此天地之所以爲大也
3101 唯天下至聖 爲能聰明睿知 足以有臨也 寬裕溫柔足以有容也  發强剛毅  足以有執也    
     齊莊中正 足以有敬也 文理密察 足以有別也
3102 溥博淵泉 而時出也
3103 溥博 如天 淵泉 如淵 見而民莫不敬 言而民莫不信 行而民莫不說
3104.是以 聲名 洋溢乎中國 施及蠻貊 舟車所至 人力所通 天之所覆 地之所載  日月所照   
     霜露所隊 凡有血氣者 莫不尊親 故曰配天
3201 唯天下至誠 爲能經綸天下之大經 立天下之大本 知天地之化育 夫焉有所倚
3202 준준其仁 淵淵其淵 浩浩其天
3203.苟不固聰明聖知達天德者 其孰能知之
3301 詩曰 衣錦尙絅 惡其文之著也 故君子之道 闇然而日章 小人之道  的然而日亡  君子     
     之道 淡而不厭 簡而分 溫而理 知遠之近 知風之自 知微之顯 可與入德矣
3302 詩云 潛雖伏矣 亦孔之昭 故君子內省不구  無惡於志  君子之所不可及者  其唯人之     
     所不見乎
3303 詩云 相在爾室 尙不愧于屋漏 故君子 不動而敬 不言而信
3304 詩曰 奏假無言 時靡有爭 是故君子 不賞而民勸 不怒而民威於부鉞
3305 詩曰 不顯惟德 百벽  其刑之 是故君子 篤恭而天下平
3306.詩云 予懷明德 不大聲以色 子曰 聲色之於以化民 末也  詩云  德유如毛  毛猶有倫    
     上天之載 無聲無臭 至矣..

