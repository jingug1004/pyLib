#高麗史1卷-世家1-00-00-00-0000
世家卷第一. 高麗史一.
正憲大夫工曹判書集賢殿大提學知  經筵春秋館事兼成均大司成臣鄭麟趾奉  敎修.

#高麗史1卷-世家1-太祖1-00-00-0000
太祖一.

#高麗史1卷-世家1-太祖1-00-01-0000
太祖應運元明光烈大定睿德章孝威穆神聖大王姓王氏諱建字若天松嶽郡人. 世祖長子母曰威肅王后韓氏. 唐乾符四年丁酉正月丙戌生於松嶽南第神光紫氣耀室充庭竟日盤旋狀若蛟龍. 幼而聰明睿智龍顔日角方?廣?氣度雄深語音洪大有濟世之量.

#高麗史1卷-世家1-太祖1-00-02-0000
時新羅政衰群賊競起. 甄萱叛據南州稱後百濟弓裔據高勾麗之地都鐵圓國號泰封. 

#高麗史1卷-世家1-太祖1-00-03-0000
世祖時爲松嶽郡沙粲乾寧三年丙辰以郡歸于裔裔大喜以爲金城太守. 世祖說之曰: “大王若欲王朝鮮肅愼卞韓之地莫如先城松嶽以吾長子爲其主.” 裔從之使太祖築勃禦塹城仍爲城主. 時太祖年二十.

#高麗史1卷-世家1-太祖1-00-04-0000
光化元年戊午裔移都松嶽. 太祖來見授精騎大監.

#高麗史1卷-世家1-太祖1-00-05-0000
三年庚申裔命太祖伐廣忠靑三州及唐城槐壤等郡縣皆平之以功授阿粲.

#高麗史1卷-世家1-太祖1-00-06-0000
天復三年癸亥三月率舟師自西海抵光州界攻錦城郡拔之擊取十餘郡縣仍改錦城爲羅州分軍戍之而還. 是歲良州帥金忍訓告急裔令太祖往救. 及還裔問邊事太祖陳安邊拓境之策左右皆屬目裔亦奇之進階爲閼粲.

#高麗史1卷-世家1-太祖1-00-07-0000
天祐二年乙丑裔還都鐵圓.

#高麗史1卷-世家1-太祖1-00-08-0000
三年丙寅裔命太祖率精騎將軍黔式等領兵三千攻尙州沙火鎭與甄萱累戰克之. 裔以土地益廣士馬漸强意欲幷呑新羅呼爲滅都自新羅來附者?皆誅殺.

#高麗史1卷-世家1-太祖1-00-09-0000
梁開平三年己巳太祖見裔日以驕虐復有志於?外. 適裔以羅州爲憂遂令太祖往鎭之進階爲韓粲海軍大將軍. 太祖推誠撫士威惠?行士卒畏愛咸思奮勇敵境?服以舟師次于光州?海縣獲萱遣入吳越船而還裔喜甚優加褒?. 又使太祖修戰艦于貞州以閼粲宗希金言等副之領兵二千五百往擊光州珍島郡拔之進次皐夷島城中人望見軍容嚴整不戰而降. 及至羅州浦口萱親率兵列戰艦自木浦至德眞浦首尾相銜水陸縱橫兵勢甚盛諸將患之. 太祖曰: “勿憂也師克在和不在衆.” 乃進軍急擊敵船稍却. 乘風縱火燒溺者大半斬獲五百餘級萱以小?遁歸. 初羅州管內諸郡與我阻隔賊兵遮絶莫相應援頗懷虞疑至是挫萱銳卒衆心悉定. 於是三韓之地裔有大半. 太祖復修戰艦備糧餉欲留戍羅州金言等自以功多無賞頗解體. 太祖曰: “愼勿怠唯戮力無貳心庶可獲福. 今主上恣虐多殺不辜讒諛得志互相浸潤. 是以在內者人不自保莫如外事征伐?力勤王以得全身之爲愈也.” 諸將然之遂至光州西南界潘南縣浦口縱諜賊境. 時有壓海縣賊帥能昌起海島善水戰號曰水獺嘯聚亡命遂與葛草島小賊相結候太祖至欲邀害之. 太祖謂諸將曰: “能昌已知我至必與島賊謀變賊徒雖小若幷力合勢?前絶後勝負未可知也使善水者十餘人?甲持矛乘輕舫夜至葛草渡口擒往來計事者以沮其謀可也.” 諸將皆從之果獲一小?乃能昌也. 執送于裔裔大喜乃唾昌面曰: “海賊皆推汝爲雄今爲?虜豈非我神?乎.” 乃示衆斬之.

#高麗史1卷-世家1-太祖1-00-10-0000
乾化三年癸酉以太祖屢著邊功累階爲波珍粲兼侍中以召之水軍之務盡委副將金言等而征討之事必令稟太祖行之. 於是太祖位冠百僚然非素志且畏讒不樂居位. 每出入公門平章國計惟抑情謹愼務得衆心好賢嫉惡. 每見人被讒輒悉解救. 有靑州人阿志泰本*?{諂}詐見裔喜讒乃?同州人笠全辛方寬舒等. 有司推之數年未決太祖立別眞僞志泰伏辜衆情稱快. 由是轅門將校宗室勳賢智計儒雅之輩莫不風靡景從太祖懼禍及復求?外.

#高麗史1卷-世家1-太祖1-00-11-0000
四年甲戌裔又謂水軍帥賤不足以威敵乃解太祖侍中使復領水軍就貞州浦口理戰艦七十餘?載兵士二千人往至羅州. 百濟與海上草竊知太祖復至皆?伏莫敢動. 太祖還告舟楫之利應變之宜裔喜謂左右曰: “我諸將中誰可比擬乎.” 時裔誣構叛罪日殺百數將相遇害者十有八九. 常自云: “我得彌勒觀心法能知婦人陰私. 若有干我觀心者便行峻法.” 遂*?{鍛}造三尺鐵杵有欲殺者輒熱之以撞其陰烟出口鼻死. 由是士女股慄怨憤日甚.

#高麗史1卷-世家1-太祖1-00-12-0000
一日急召太祖入內裔方檢點誅殺人籍沒金銀寶器床帳之具怒目熟視太祖曰: “卿昨夜聚衆謀叛何耶.” 太祖顔色自若輾然而笑曰: “烏有是哉.” 裔曰: “卿莫?我. 我能觀心所以知也. 我將入定以觀了說其事.” 乃合眼負手仰天良久. 時掌奏崔凝在側佯墜筆下庭取之因趨過太祖微語曰: “不服則危.” 太祖乃悟曰: “臣實謀叛罪當死.” 裔大笑曰: “卿可謂直也.” 卽以金銀粧鞍?賜之曰: “卿勿復?我.” 遂以步將康瑄詰黑湘金材瑗等副太祖增治舟?百餘?大船十數各方十六步上起樓櫓可以馳馬領軍三千餘人載粮餉往羅州. 是歲南方饑饉草竊蜂起戍卒皆食半菽. 太祖盡心救恤賴以全活.

#高麗史1卷-世家1-太祖1-00-13-0000
初太祖年三十夢見九層金塔立海中自登其上. 貞明四年三月唐商客王昌瑾忽於市中見一人狀貌?偉鬚髮皓白頭戴古冠被居士服左手持三隻梡右手擎一面古鏡方一尺許謂昌瑾曰: “能買我鏡乎.” 昌瑾以二斗米買之鏡主將米沿路散與乞兒而去疾如旋風昌瑾懸其鏡於市壁日光斜映隱隱有細字可讀其文曰: “三水中四維下上帝降子於辰馬. 先操?後搏鴨此謂運滿一三甲. 暗登天明理地遇子年中興大事. 混?跡沌名姓混沌誰知眞與聖. 振法雷揮神電於巳年中二龍見一則藏身靑木中一則現形黑金東. 智者見愚者盲興雲注雨與人征. 或見盛或視衰盛衰爲滅惡塵滓. 此一龍子三四遞代相承六甲子. 此四維定滅丑越海來降須待酉. 此文若見於明王國泰人安帝永昌. 吾之記凡一百四十七字.”

#高麗史1卷-世家1-太祖1-00-14-0000
昌瑾初不知有文及見之謂非常獻于裔. 裔令昌瑾物色求其人彌月竟不能得唯東州勃颯寺熾盛光如來像前有塡星古像如其狀左右亦持梡鏡. 昌瑾喜具以狀白裔歎異之令文人宋含弘白卓許原等解之. 含弘等曰: “三水中四維下上宰降子於辰馬者辰韓馬韓也巳年中二龍見一則藏身靑木中一則現形黑金東者靑木松也謂松嶽郡人以龍爲名者之子孫可以爲君主也. 王侍中有王侯之相豈謂是歟. 黑金鐵也今所都鐵圓之謂也. 今主初盛於此殆終滅於此乎. 先操?後搏鴨者王侍中御國之後先得?林後收鴨綠之意也.” 三人相謂曰: “王猜忌嗜殺若告以實王侍中必遇害吾輩亦且不免矣.” 乃詭辭告之.

#高麗史1卷-世家1-太祖1-00-15-0000
至六月乙卯騎將洪儒裴玄慶申崇謙卜智謙等密謀夜詣太祖第共言推戴之意. 太祖固拒不許夫人柳氏手提甲領被太祖諸將扶擁而出令人馳且呼曰: “王公已擧義旗矣.” 於是奔走來赴者不可勝記先至宮門鼓?以待者亦萬餘人. 裔聞之驚駭曰: “王公得之吾事已矣.” 乃不知所圖以微服出自北門亡去內人淸宮以迎. 裔遁于巖谷信宿飢甚偸截麥穗而食尋爲斧壤民所害.

#高麗史1卷-世家1-太祖1-01-01-0918
○(戊寅)元年夏六月丙辰卽位于布政殿國號高麗改元天授.

#高麗史1卷-世家1-太祖1-01-02-0918
丁巳詔曰: “前主當四郡土崩之時?除寇賊漸拓封疆未及兼幷海內俄以酷暴御衆以姦回爲至道以威侮爲要術. ?煩賦重人耗土虛而猶宮室宏壯不遵制度勞役不止怨?遂興. 於是竊號稱尊殺妻戮子天地不容神人共怨荒墜厥緖可不戒乎. 朕資群公推戴之心登九五統臨之極移風易俗咸與惟新宜遵改轍之規深鑑伐柯之則. 君臣諧魚水之歡河海?晏淸之慶內外群庶宜悉朕懷.” 群臣拜謝曰: “臣等値前主之世毒害良善*?{淫}虐無辜老稚??莫不含寃幸今得保首領遭遇聖明敢不竭力以圖報效.”

#高麗史1卷-世家1-太祖1-01-03-0918
戊午王謂韓粲聰逸曰: “前主信讒好殺. 以卿貫鄕靑州土地沃饒人多豪傑恐其爲變將欲殲之乃召軍人尹全愛堅等八十餘人. 俱以非辜械繫在途卿其?往放還田里.”

#高麗史1卷-世家1-太祖1-01-04-0918
庚申馬軍將軍桓宣吉謀逆伏誅.

#高麗史1卷-世家1-太祖1-01-05-0918
辛酉詔曰: “設官分職任能之道斯存利俗安民選賢之務是急. 誠無官曠何有政荒. 朕?膺景命顯馭丕圖顧臨?以難安念庸虛之可懼. 唯慮知人不明審官多失?起遺賢之歎深乖得士之宜. 寢興載懷職此而已. 內外庶僚?稱其職則匪獨今時之致理足貽後代之可稱. 宜其登庸列?歷試群公勉務精選咸使僉諧自中及外具悉朕懷.” 遂以韓粲金行濤爲廣評侍中韓粲黔剛爲內奉令韓粲林明弼爲徇軍部令波珍粲林曦爲兵部令蘇判陳原爲倉部令韓粲閻?爲義刑臺令韓粲歸評爲都航司令韓粲孫逈爲物藏省令蘇判秦勁爲內泉部令波珍粲秦靖爲珍閣省令是皆?性端方處事平允咸從創業之始俱?佐命之勳者也. 閼粲林積璵爲廣評侍郞前守徇軍部卿能駿倉部卿權寔?爲內奉卿閼粲金?英俊?爲兵部卿閼粲崔汶堅術?爲倉部卿一吉粲朴仁遠金言規?爲白書省卿林湘煖爲都航司卿姚仁暉*杳南{香南}?爲物藏卿能惠曦弼?爲內軍卿是皆夙達事務淸謹可稱奉公無怠敏於決斷允?衆心者也. 前廣評郞中康允珩爲內奉監前徇軍部郞中韓粲申一林寔?爲廣評郞中前廣評史國鉉爲員外郞前廣評史倪言爲內奉理決內奉史曲矜會爲評察前內奉史劉吉權爲徇軍郞中其餘司省各置郞史用備員數一無所缺盖開國之初妙簡賢材以諧庶務也.

#高麗史1卷-世家1-太祖1-01-06-0918
壬戌以韓粲朴質榮爲侍中.

#高麗史1卷-世家1-太祖1-01-07-0918
以蘇判宗*侃少爲僧務行姦詐內軍將軍*은?{狄?}幼爲?鉗巧言取容皆得幸弓裔好行浸潤多陷良善誅之.

#高麗史1卷-世家1-太祖1-01-08-0918
癸亥隱士朴儒來見賜冠帶.

#高麗史1卷-世家1-太祖1-01-09-0918
乙丑詔曰: “爲國當務節儉. 民富倉實雖有水旱饑饉不能爲患. 所有內莊及東宮食邑積穀歲久必多朽損其以內奉郞中能梵爲審穀使.”

#高麗史1卷-世家1-太祖1-01-10-0918
以內奉員外郞尹珩爲內奉郞中內奉史李矜會爲內奉員外.

#高麗史1卷-世家1-太祖1-01-11-0918
戊辰以白書省孔目直晟爲白書郞中徇軍郞中閔剛爲內軍將軍.

#高麗史1卷-世家1-太祖1-01-12-0918
詔曰: “朕聞乘機革制正謬是詳導俗訓民號令必愼. 前主以新羅階官郡邑之號悉皆鄙野改爲新制行之累年民不習知以至惑亂. 今悉從新羅之制其名義易知者可從新制.”

#高麗史1卷-世家1-太祖1-01-13-0918
己巳馬軍大將軍伊昕巖謀叛棄市.

#高麗史1卷-世家1-太祖1-01-14-0918
秋七月壬申以廣評郞能寔爲徇軍郞中.

#高麗史1卷-世家1-太祖1-01-15-0918
癸巳廣評侍郞荀弼病免以兵部卿列評代之.

#高麗史1卷-世家1-太祖1-01-16-0918
丙申靑州領軍將軍堅金來見.

#高麗史1卷-世家1-太祖1-01-17-0918
以前兵部卿職預爲泰評侍郞.

#高麗史1卷-世家1-太祖1-01-18-0918
八月己酉諭群臣曰: “朕慮諸道寇賊聞朕初卽位或構邊患分遣單使重幣卑辭以示惠和之意.” 歸附者果衆獨甄萱不肯交聘.

#高麗史1卷-世家1-太祖1-01-19-0918
庚戌朔方?巖城帥尹瑄來歸.

#高麗史1卷-世家1-太祖1-01-20-0918
辛亥詔曰: “前主視民如草芥而惟欲之從乃信讖緯遽棄松嶽還居斧壤營立宮室百姓困於土功三時失於農業. 加以饑饉?臻疾疫仍起室家棄背道?相望一匹細布直米五升至使齊民賣身?子爲人奴婢. 朕甚悶焉其令所在具錄以聞.” 於是得一千餘口以內庫布帛贖還之. 又詔曰: “人臣運佐時之奇略樹盖世之高勳者錫之以分茅?土褒之以峻秩崇班是百代之常典千古之宏規也. 朕出自側微才識庸下誠資群望克踐洪基當其廢暴主之時竭忠臣之節者宜行賞賚以?勳勞. 其以洪儒裴玄慶申崇謙卜智謙爲第一等給金銀器錦繡綺被褥綾羅布帛有差. 堅權能寔權愼廉湘金樂連珠麻煖爲第二等給金銀器錦繡綺被褥綾帛有差. 其第三等二千餘人各給綾帛穀米有差. 朕與公等欲救生民未能終守臣節以此爲功豈無?德. 然而有功不賞無以勸將來故有今日之賞公等明知朕意.”

#高麗史1卷-世家1-太祖1-01-21-0918
甄萱遣一吉粲閔?來賀卽位命廣評侍郞韓申一等迎于甘彌縣?至厚禮遣之.

#高麗史1卷-世家1-太祖1-01-22-0918
甲寅以兵部卿萱寔爲內奉卿.

#高麗史1卷-世家1-太祖1-01-23-0918
癸亥以熊運等十餘州縣叛附百濟命前侍中金行濤爲東南道招討使知牙州諸軍事.

#高麗史1卷-世家1-太祖1-01-24-0918
丙寅以倉部郞中柳問律爲廣評郞中.

#高麗史1卷-世家1-太祖1-01-25-0918
九月乙酉徇軍吏林春吉等謀叛伏誅.

#高麗史1卷-世家1-太祖1-01-26-0918
庚寅以徇軍郞中玄律爲兵部郞中.

#高麗史1卷-世家1-太祖1-01-27-0918
癸巳以前侍中具鎭爲羅州道大行臺侍中鎭辭以久勞前主不肯行王不悅謂劉權說曰: “昔予歷試險阻而未嘗告勞者實懼嚴威也今鎭固辭不行可乎.” 權說對曰: “賞以勸善罰以懲惡宜加嚴刑以戒群下.” 王然之鎭懼謝罪遂行.

#高麗史1卷-世家1-太祖1-01-28-0918
甲午尙州賊帥阿字盖遣使來附王命備儀迎之. 習儀於毬庭文武官俱就班廣評郞中柳問律與直省官朱瑄?爭列. 王曰: “讓爲禮宗敬乃德本. 今接賓以禮將觀厥成而問律瑄?爭列豈敬愼者乎. 宜?徙邊以彰其罪.” 以徇軍郞中景訓代問律爲廣評郞中.

#高麗史1卷-世家1-太祖1-01-29-0918
乙未以前內奉監金篆榮能惠?爲內軍卿.

#高麗史1卷-世家1-太祖1-01-30-0918
丙申諭群臣曰: “平壤古都荒廢雖久基址尙存而荊棘滋茂蕃人遊獵於其*閒因而侵掠邊邑爲害大矣. 宜徙民實之以固藩屛爲百世之利.” 遂爲大都護遣堂弟式廉廣評侍郞列評守之.

#高麗史1卷-世家1-太祖1-01-31-0918
丁酉以珍閣省卿柳陟良當革命之際群僚倉卒散走獨不離本省所典倉庫無所亡失特授廣評侍郞.

#高麗史1卷-世家1-太祖1-01-32-0918
冬十月庚申以守義刑臺卿能律爲廣評侍郞廣評侍郞職預爲內侍書記.

#高麗史1卷-世家1-太祖1-01-33-0918
辛酉靑州帥波珍粲陳瑄與其弟宣長謀叛伏誅.

#高麗史1卷-世家1-太祖1-01-34-0918
十一月始設八關會御儀鳳樓觀之歲以爲常.

#高麗史1卷-世家1-太祖1-02-01-0919
○(己卯)二年春正月定都于松嶽之陽創宮闕置三省六尙書官九寺立市廛辨坊里分五部置六衛.

#高麗史1卷-世家1-太祖1-02-02-0919
三月創法王王輪等十寺于都內兩京塔廟肖像之廢缺者?令修葺.

#高麗史1卷-世家1-太祖1-02-03-0919
辛巳追謚三代. 以曾祖考爲始祖元德大王妃爲貞和王后; 祖考爲懿祖景康大王妃爲元昌王后; 考爲世祖威武大王妃爲威肅王后.

#高麗史1卷-世家1-太祖1-02-04-0919
秋八月癸卯以靑州首鼠順逆訛言屢興親幸慰撫遂命城之.

#高麗史1卷-世家1-太祖1-02-05-0919
九月癸未吳越國文士酋彦規來投.

#高麗史1卷-世家1-太祖1-02-06-0919
冬十月城平壤.

#高麗史1卷-世家1-太祖1-03-01-0920
○(庚辰)三年春正月新羅始遣使來聘.

#高麗史1卷-世家1-太祖1-03-02-0920
康州將軍閏雄遣其子一康爲質拜一康阿粲以卿行訓之妹妻之遣郞中春讓於康州慰諭歸附.

#高麗史1卷-世家1-太祖1-03-03-0920
秋九月辛丑甄萱遣阿粲功達獻孔雀扇智異山竹箭.

#高麗史1卷-世家1-太祖1-03-04-0920
冬十月甄萱侵新羅取大良仇史二郡至于進禮郡. 新羅遣阿粲金律來求援王遣兵救之. 萱聞之引退始與我有隙是歲巡幸北界.

#高麗史1卷-世家1-太祖1-04-01-0921
○(辛巳)四年春二月甲子黑水酋長高子羅率百七十人來投.

#高麗史1卷-世家1-太祖1-04-02-0921
壬申達姑*은{達姑狄}百七十一人侵新羅道由登州將軍堅權邀擊大敗之匹馬無還者. 命賜有功者穀人五十石. 新羅王聞之喜遣使來謝.

#高麗史1卷-世家1-太祖1-04-03-0921
夏四月乙酉黑水阿於閒率二百人來投.

#高麗史1卷-世家1-太祖1-04-04-0921
秋九月己亥遣郞中撰行往巡邊郡存撫百姓.

#高麗史1卷-世家1-太祖1-04-05-0921
冬十月丁卯創大興寺于五冠山迎置僧利言師事之.

#高麗史1卷-世家1-太祖1-04-06-0921
壬申幸西京.

#高麗史1卷-世家1-太祖1-04-07-0921
十二月辛酉冊子武爲正胤正胤卽太子.

#高麗史1卷-世家1-太祖1-04-08-0921
百濟人宮昌明權等來投賜田宅.

#高麗史1卷-世家1-太祖1-05-01-0922
○(壬午)五年春二月契丹來遺?駝馬及氈.

#高麗史1卷-世家1-太祖1-05-02-0922
夏四月創日月寺于宮城西北.

#高麗史1卷-世家1-太祖1-05-03-0922
六月丁巳下枝縣將軍元奉來投.

#高麗史1卷-世家1-太祖1-05-04-0922
秋七月戊戌溟州將軍順式遣子降附.

#高麗史1卷-世家1-太祖1-05-05-0922
冬十一月辛巳眞寶城主洪術遣使請降遣元尹王儒卿含弼等慰諭之.

#高麗史1卷-世家1-太祖1-05-06-0922
是歲徙大丞質榮行波等父兄子弟及諸郡縣良家子弟以實西京.

#高麗史1卷-世家1-太祖1-05-07-0922
幸西京新置官府員吏始築在城.

#高麗史1卷-世家1-太祖1-05-08-0922
親定牙善城民居.

#高麗史1卷-世家1-太祖1-06-01-0923
○(癸未)六年春三月甲申以下枝縣將軍元奉爲元尹.

#高麗史1卷-世家1-太祖1-06-02-0923
辛丑命旨城將軍城達與其弟伊達端林來附.

#高麗史1卷-世家1-太祖1-06-03-0923
夏六月癸未福府卿尹質使梁還獻五百羅漢?像命置于海州嵩山寺.

#高麗史1卷-世家1-太祖1-06-04-0923
癸巳吳越國文士朴巖來投.

#高麗史1卷-世家1-太祖1-06-05-0923
秋八月壬申碧珍郡將軍良文遣其甥圭奐來降拜圭奐元尹.

#高麗史1卷-世家1-太祖1-06-06-0923
冬十一月戊申眞寶城主洪術遣其子王立獻鎧三十拜王立元尹.

#高麗史1卷-世家1-太祖1-07-01-0924
○(甲申)七年秋七月甄萱遣子*?彌康{須彌康}良劒等來攻曹物郡命將軍哀宣王忠救之. 哀宣戰死郡人固守*?彌康{須彌康等失利而歸.

#高麗史1卷-世家1-太祖1-07-02-0924
八月甄萱遣使來獻絶影島?馬一匹.

#高麗史1卷-世家1-太祖1-07-03-0924
九月新羅王昇英薨. 其弟魏膺立來告喪王擧哀設齋追福遣使弔之.

#高麗史1卷-世家1-太祖1-07-04-0924
是歲創外帝釋院九耀堂神衆院.

#高麗史1卷-世家1-太祖1-08-01-0925
○(乙酉)八年春三月幸西京.

#高麗史1卷-世家1-太祖1-08-02-0925
秋九月丙申渤海將軍申德等五百人來投.

#高麗史1卷-世家1-太祖1-08-03-0925
庚子渤海禮部卿大和鈞均老司政大元鈞工部卿大福*謨左右衛將軍大審理等率民一百戶來附. 渤海本粟末靺鞨也. 唐武后時高勾麗人大祚榮走保遼東睿宗封爲渤海郡王. 因自稱渤海國幷有扶餘肅愼等十餘國有文字禮樂官府制度五京十五府六十二州地方五千餘里衆數十萬. 隣于我境而與契丹世?. 至是契丹主謂左右曰: “世?未雪豈宜安處.” 乃大擧攻渤海大??圍忽汗城大??戰敗乞降遂滅渤海. 於是其國人來奔者相繼.

#高麗史1卷-世家1-太祖1-08-04-0925
甲寅買曹城將軍能玄遣使乞降.

#高麗史1卷-世家1-太祖1-08-05-0925
冬十月己巳高鬱府將軍能文率士卒來投以其城近新羅王都勞慰遣還唯留麾下侍郞盃近大監明才相述弓式等.

#高麗史1卷-世家1-太祖1-08-06-0925
遣征西大將軍庾黔弼攻百濟.

#高麗史1卷-世家1-太祖1-08-07-0925
乙亥王自將及甄萱戰于曹物郡黔弼引兵來會萱懼乞和以外甥眞虎爲質. 王亦以堂弟元尹王信交質以萱十年之長稱爲尙父. 新羅王聞之遣使曰: “萱反復多詐不可和親.” 王然之.

#高麗史1卷-世家1-太祖1-08-08-0925
十一月己丑耽羅貢方物.

#高麗史1卷-世家1-太祖1-08-09-0925
十二月戊子渤海左首衛小將冒豆干檢校開國男朴漁等率民一千戶來附.

#高麗史1卷-世家1-太祖1-09-01-0926
○(丙戌)九年夏四月庚辰甄萱質子眞虎病死遣侍郞?萱送其喪甄萱謂我殺之殺王信進軍熊津. 王命諸城堅壁不出新羅王遣使曰: “甄萱違盟擧兵天必不祐若大王奮一鼓之威萱必自敗.” 王謂使者曰: “吾非畏萱俟惡盈而自?耳.” 萱聞讖云: “絶影名馬至百濟亡.” 至是悔之使人請還其馬王笑而許之.

#高麗史1卷-世家1-太祖1-09-02-0926
冬十二月癸未幸西京親行齋祭巡歷州鎭.

#高麗史1卷-世家1-太祖1-09-03-0926
是歲遣張彬如唐.

#高麗史1卷-世家1-太祖1-10-01-0927
○(丁亥)十年春正月乙卯親伐百濟龍州降之. 時甄萱違盟屢擧兵侵邊王含忍久之. 萱益稔惡頗欲强呑故王伐之. 新羅王出兵助之.

#高麗史1卷-世家1-太祖1-10-02-0927
乙丑甄萱送王信之喪遣信弟育迎之.

#高麗史1卷-世家1-太祖1-10-03-0927
三月甲寅渤海工部卿吳興等五十人僧載雄等六十人來投.

#高麗史1卷-世家1-太祖1-10-04-0927
辛酉王入運州敗其城主兢俊於城下. 甲子攻下近品城.

#高麗史1卷-世家1-太祖1-10-05-0927
夏四月壬戌遣海軍將軍英昌能式等率舟師往擊康州下轉伊山老浦平西山突山等四鄕虜人物而還.

#高麗史1卷-世家1-太祖1-10-06-0927
乙丑王攻熊州不克.

#高麗史1卷-世家1-太祖1-10-07-0927
秋七月戊午遣元甫在忠金樂等攻破大良城虜將軍鄒許祖等三十餘人.

#高麗史1卷-世家1-太祖1-10-08-0927
八月丙戌王?康州高思葛伊城城主興達歸款. 於是百濟諸城守皆降附.

#高麗史1卷-世家1-太祖1-10-09-0927
九月甄萱攻燒近品城進襲新羅高鬱府逼至郊畿新羅王遣連式告急王謂侍中公萱大相孫幸正朝聯珠等曰: “新羅與我同好已久今有急不可不救.” 遣公萱等以兵一萬赴之未至萱猝入新羅都城. 時羅王與妃嬪宗戚出遊鮑石亭置酒娛樂忽聞兵至倉卒不知所爲. 王與夫人走匿城南離宮從臣伶官宮女皆被陷沒. 萱縱兵大掠入處王宮令左右索王置軍中逼令自盡强辱王妃縱其下亂其嬪妾立王表弟金傅爲王虜王弟孝廉宰臣英景等盡取子女百工兵仗珍寶以歸. 王聞之大怒遣使弔祭親帥精騎五千邀萱於公山桐藪大戰不利萱兵圍王甚急. 大將申崇謙金樂力戰死之諸軍破北王僅以身免. 萱乘勝取大木郡燒盡田野積聚.

#高麗史1卷-世家1-太祖1-10-10-0927
冬十月甄萱遣將侵碧珍郡芟大小木二郡禾稼.

#高麗史1卷-世家1-太祖1-10-11-0927
十一月燒碧珍郡稻穀正朝索湘戰死之.

#高麗史1卷-世家1-太祖1-10-12-0927
十二月甄萱寄書于王曰: “昨者新羅國相金雄廉等將召足下入京有同鼈應?聲是欲?披?翼必使生靈塗炭社稷丘墟. 是用先著祖鞭獨揮韓鉞誓百僚如皎日諭六部以義風不意姦臣遁逃邦君薨變. 遂奉景明王之表弟憲康王之外孫勸卽尊位再造危邦喪君有君於是乎在. 足下不詳忠告徒聽流言百計窺?多方侵擾尙不能見僕馬首拔僕牛毛冬初都頭索湘*?{束}手於星山陣下月內左相金樂曝骸於美利寺前. 殺獲居多追擒不少强羸若此勝負可知. 所期者掛弓於平壤之樓飮馬於浿江之水. 然以前月七日吳越國使班尙書至傳王詔旨: ‘知卿與高麗久通歡好共契隣盟比因質子之兩亡遂失和親之舊好互侵彊境不?干戈今專發使臣赴京本道又移文高麗宜相親比永孚于休.’ 僕義篤尊王情深事大及聞詔諭卽欲祗承. 但慮足下欲罷不能困而猶鬪. 今錄詔書寄呈請留心詳悉. 且??迭憊終必貽譏蚌鷸相持亦爲所笑宜迷復之爲戒無後悔之自貽.”

#高麗史1卷-世家1-太祖1-10-13-0927
是歲遣林彦如唐.

#高麗史1卷-世家1-太祖1-11-01-0928
○(戊子)十一年春正月壬申溟州將軍順式來朝.

#高麗史1卷-世家1-太祖1-11-02-0928
乙亥元尹金相正朝直良等將往救康州經草八城爲城主興宗所敗金相死之.

#高麗史1卷-世家1-太祖1-11-03-0928
是月王*?甄萱書曰: “伏奉吳越國通和使班尙書所傳詔書一道兼蒙足下辱示長書?事者伏以華?膚使爰致制書尺素好音兼承敎誨捧芝檢而雖增感激闢華?而難遣嫌疑今托回軒輒敷危?. 僕仰承天假俯迫人推過?將帥之權獲赴經綸之會頃以三韓厄會九土凶荒黔黎多屬於黃巾田野無非於赤土庶幾?風塵之警有以救邦國之?. 爰自善隣於焉結好果見數千里農桑樂業七八年士卒閑眠及至酉年維時陽月忽焉生事至於交兵. 足下始輕敵以直前若??之拒轍終知難而勇退如蚊子之負山. 拱手陳辭指天作誓: ‘今日之後永世歡和苟或?盟神其?矣.’ 僕亦尙止戈之武期不殺之仁遂解重圍以休疲卒不辭質子但欲安民. 此則我有大德於南人也. 豈謂?血未乾兇威復作蜂?之毒侵害於生靈狼虎之狂爲梗於畿甸. 金城窘迫黃屋震驚仗義尊周誰似桓文之覇. 乘*閒謀漢唯看莽卓之姦致使王之至尊枉稱子於足下尊卑失序上下同憂以謂非有元輔之忠純豈得再安於社稷以僕心無匿惡志切尊王將援置於朝廷使扶危於邦國. 足下見毫釐之小利忘天地之厚恩斬戮君王焚燒宮闕??卿士虔劉士民*희姜則取以同車珍寶則奪之?載. 元惡浮於桀紂不仁甚於?梟僕怨極崩天誠深却日. 庶效鷹?之逐以申犬馬之勤再擧干戈兩更槐柳. 陸戰則雷馳電擊水攻則虎搏龍騰動必成功擧無虛發. 逐尹?於海岸積甲如山擒鄒祖於邊城伏屍蔽野燕山郡畔斬吉奐於軍前馬利城邊戮隨晤於纛下拔任存之日邢積等數百人捐軀破靑州之時直心等四五輩授首桐藪望旗而潰散京山含璧以投降康州則自南而來歸羅府則自西而移屬. 侵攻若此收復寧遙必期?水營中雪張耳千般之恨烏江亭上成漢王一捷之功竟息風波永淸?海. 天之所助命將何歸. ?承吳越王殿下德洽包荒仁深字小特出綸於丹禁諭?難於靑丘. 旣奉訓謨敢不尊奉. 若足下祗承睿旨悉?凶機不惟副上國之仁恩抑亦紹東海之絶緖. 若不過而能改其如悔不可追.”

#高麗史1卷-世家1-太祖1-11-04-0928
三月戊申渤海人金神等六十戶來投.

#高麗史1卷-世家1-太祖1-11-05-0928
夏四月庚子幸湯井郡.

#高麗史1卷-世家1-太祖1-11-06-0928
五月庚申康州元甫珍景等運粮于古子郡甄萱潛師襲康州珍景等還戰敗死者三百餘人將軍有文降于萱.

#高麗史1卷-世家1-太祖1-11-07-0928
六月甲戌碧珍郡地震.

#高麗史1卷-世家1-太祖1-11-08-0928
癸巳伊餐進慶卒贈大匡.

#高麗史1卷-世家1-太祖1-11-09-0928
秋七月辛亥渤海人大儒範率民來附.

#高麗史1卷-世家1-太祖1-11-10-0928
丙辰自將擊三年山城不克遂幸靑州.

#高麗史1卷-世家1-太祖1-11-11-0928
八月幸忠州甄萱使將軍官昕城陽山王遣命旨城元甫王忠率兵擊走之. 官昕退保大良城縱軍芟取大木郡禾稼遂分屯烏於谷竹嶺路塞. 命王忠等往諜于曹物城.

#高麗史1卷-世家1-太祖1-11-12-0928
新羅僧洪慶自唐?府航載大藏經一部至禮成江王親迎之置于帝釋院.

#高麗史1卷-世家1-太祖1-11-13-0928
九月丁丑大相權信卒嘗以破黃山郡功授重阿餐.

#高麗史1卷-世家1-太祖1-11-14-0928
丁酉渤海人隱繼宗等來附見於天德殿三拜人謂失禮大相含弘曰: “失土人三拜古之禮也.”

#高麗史1卷-世家1-太祖1-11-15-0928
冬十一月甄萱選勁卒攻拔烏於谷城殺戍卒一千將軍楊志明式等六人出降王命集諸軍于毬庭以六人妻子徇諸軍棄市.

#高麗史1卷-世家1-太祖1-11-16-0928
是歲巡幸北界.

#高麗史1卷-世家1-太祖1-12-01-0929
○(己丑)十二年夏四月乙巳幸西京歷巡州鎭.

#高麗史1卷-世家1-太祖1-12-02-0929
六月壬寅以元甫長弼爲大相.

#高麗史1卷-世家1-太祖1-12-03-0929
癸丑天竺國三藏法師摩*?羅來王備儀迎之明年死于龜山寺.

#高麗史1卷-世家1-太祖1-12-04-0929
庚申渤海人洪見等以船二十?載人物來附.

#高麗史1卷-世家1-太祖1-12-05-0929
秋七月己卯幸基州歷巡州鎭.

#高麗史1卷-世家1-太祖1-12-06-0929
辛巳甄萱以甲卒五千侵義城府城主將軍洪術戰死王哭之慟曰: “吾失左右手矣.” 又侵順州將軍元奉遁.

#高麗史1卷-世家1-太祖1-12-07-0929
九月乙亥幸剛州.

#高麗史1卷-世家1-太祖1-12-08-0929
丙子渤海正近等三百餘人來投.

#高麗史1卷-世家1-太祖1-12-09-0929
冬十月丙申百濟一吉干廉昕來投.

#高麗史1卷-世家1-太祖1-12-10-0929
甄萱圍加恩縣不克.

#高麗史1卷-世家1-太祖1-12-11-0929
十二月甄萱圍古昌郡王自將救之.

#高麗史1卷-世家1-太祖1-13-01-0930
○(庚寅)十三年春正月丁卯載巖城將軍善弼來投.

#高麗史1卷-世家1-太祖1-13-02-0930
丙戌王自將軍古昌郡甁山甄萱軍石山相去五百步許遂與戰至暮萱敗走獲侍郞金渥死者八千餘人. 是日古昌郡奏: “萱遣將攻陷順州掠人戶而去.” 王卽幸順州修其城罪將軍元奉.

#高麗史1卷-世家1-太祖1-13-03-0930
庚寅以古昌郡城主金宣平爲大匡權行張吉爲大相. 於是永安河曲直明松生等三十餘郡縣相次來降.

#高麗史1卷-世家1-太祖1-13-04-0930
二月乙未遣使新羅告古昌之捷羅王遣使報聘致書請相見. 是時新羅以東沿海州郡部落皆來降自溟州至興禮府摠百十餘城.

#高麗史1卷-世家1-太祖1-13-05-0930
庚子幸?於鎭.

#高麗史1卷-世家1-太祖1-13-06-0930
北彌秩夫城主萱達與南彌秩夫城主來降.

#高麗史1卷-世家1-太祖1-13-07-0930
三月戊辰以白書省郞中行順英式?爲內議舍人.

#高麗史1卷-世家1-太祖1-13-08-0930
夏五月壬辰幸西京.

#高麗史1卷-世家1-太祖1-13-09-0930
六月庚子至自西京.

#高麗史1卷-世家1-太祖1-13-10-0930
秋八月創安和禪院爲大匡王信願堂.

#高麗史1卷-世家1-太祖1-13-11-0930
己亥幸大木郡以大丞弟弓爲天安都督府使元甫嚴式爲副使.

#高麗史1卷-世家1-太祖1-13-12-0930
癸卯幸靑州.

#高麗史1卷-世家1-太祖1-13-13-0930
丙午芋陵島遣白吉土豆貢方物拜白吉爲正位土豆爲正朝.

#高麗史1卷-世家1-太祖1-13-14-0930
九月丁卯皆知邊遣崔奐請降.

#高麗史1卷-世家1-太祖1-13-15-0930
冬十二月庚寅幸西京創置學校.

世家卷第一.


#高麗史2卷-世家2-00-00-00-0000
世家卷第二. 高麗史二.
正憲大夫工曹判書集賢殿大提學知  經筵春秋館事兼成均大司成臣鄭麟趾奉  敎修.

#高麗史2卷-世家2-太祖2-00-00-0000
太祖二.

#高麗史2卷-世家2-太祖2-14-01-0931
○(辛卯)十四年春二月丁酉新羅王遣*大守謙用復請相見.

#高麗史2卷-世家2-太祖2-14-02-0931
辛亥王如新羅以五十餘騎至畿內先遣將軍善弼問起居羅王命百官迎于郊堂弟相國金裕廉等迎于城門外羅王出應門外迎拜. 王*?拜. 羅王由左王由右揖讓升殿命扈從諸臣拜羅王情禮備至. 宴臨海殿酒?羅王曰: “小國不天爲甄萱?喪何痛如之.” 泫然泣下左右莫不嗚咽王亦流涕慰藉之.

#高麗史2卷-世家2-太祖2-14-03-0931
夏五月丁丑王遺羅王太后竹房夫人與相國裕廉?干禮文波珍粲策宮尹儒韓粲策直昕直義卿讓餘寬封含宜熙吉等物有差.

#高麗史2卷-世家2-太祖2-14-04-0931
癸未王還羅王送至穴城以裕廉爲質而從都人士女感泣相慶曰: “昔甄氏之來如逢豺虎今王公之來如見父母.”

#高麗史2卷-世家2-太祖2-14-05-0931
秋八月癸丑遣甫尹善規等遺羅王鞍馬綾羅綵錦幷賜百官綵帛軍民茶?頭僧尼茶香有差.

#高麗史2卷-世家2-太祖2-14-06-0931
冬十一月辛亥幸西京親行齋祭歷巡州鎭.

#高麗史2卷-世家2-太祖2-14-07-0931
是歲詔有司曰: “北蕃之人人面獸心飢來飽去見利忘恥今雖服事向背無常宜令所過州鎭築館城外待之.”

#高麗史2卷-世家2-太祖2-15-01-0932
○(壬辰)十五年夏五月甲申諭群臣曰: “頃完葺西京徙民實之冀憑地力平定三韓將都於此. 今者民家雌?化爲雄大風官舍頹壞夫何災變至此. 昔晉有邪臣潛畜異謀其家雌?化爲雄. 卜云: ‘人懷非分天垂警戒.’ 不悛其惡竟取誅滅. 吳王劉?之時大風壞門拔木. 其卜亦同?不知戒亦底覆亡. 且祥瑞志云: ‘行役不平貢賦煩重下民怨上有此之應.’ 以古驗今豈無所召. 今四方勞役不息供費旣多貢賦未省竊恐緣此以致天譴夙夜憂懼不敢遑寧. 軍國貢賦難以?免. 尙慮群臣不行公道使民怨咨或懷非分之心致此變異各宜悛心毋及於禍.”

#高麗史2卷-世家2-太祖2-15-02-0932
六月丙寅百濟將軍?直來降.

#高麗史2卷-世家2-太祖2-15-03-0932
秋七月辛卯親征一牟山城遣正胤武巡北邊.

#高麗史2卷-世家2-太祖2-15-04-0932
九月甄萱遣一吉粲相貴以舟師入侵禮成江焚?白貞三州船一百?取猪山島牧馬三百匹而歸.

#高麗史2卷-世家2-太祖2-15-05-0932
冬十月甄萱海軍將尙哀等攻掠大牛島命大匡萬歲等救之不利.

#高麗史2卷-世家2-太祖2-15-06-0932
十一月己丑前內奉卿崔凝卒.

#高麗史2卷-世家2-太祖2-15-07-0932
是歲遣大相王仲儒如唐獻方物.

#高麗史2卷-世家2-太祖2-15-08-0932
復攻一牟山城破之.

#高麗史2卷-世家2-太祖2-16-01-0933
○(癸巳)十六年春三月辛巳唐遣王瓊楊昭業來冊王詔曰: “王者法天而育兆庶體地而安八紘允執大中式彰無外. 斗極正而衆星咸拱溟渤廣而百谷皆宗. 所以居戴履之倫窮照臨之境弘道修德恭己虛懷. 歸心者?爲王人嚮化者被以風敎. 由是擧封崇之命稽旌賞之文垂於古先罔敢失墜. 其有地稱平壤師擅兼材. 統五族之强宗控三韓之奧壤務權鎭靜志奉聲明爰??章是加寵數. 咨爾權知高麗國王事建身資雄勇智達機鈴冠邊城以挺生負壯圖而*閒出. 山河有授基址克?踵朱蒙啓土之禎爲彼君長履箕子作蕃之跡宣乃惠和俗厚知書故能導之以禮義風驍尙武故能肅之以威嚴. 提封於是謐寧生聚以之完輯而復行及唇齒分篤皮毛. 忿?虜之挻?恤隣邦而救患?以披肝效順秉節納忠慕仁壽以康時識文思之撫運航深梯險輸?貢琛繼陳述職之儀茂著勤王之業. 夫推至誠而享?報道之常也奠眞封而顯列國禮之大也. 勞有所至朕無愛焉. 今遣使太僕卿王瓊使副大府少卿兼通事舍人楊昭業等持節備禮冊命爾爲高麗國王. 於戱作善天降之祥守正神祚之福. 干戈愼於危事文軌資於遠謀永爲唐臣世服王爵往踐厥位汝惟欽哉.” 又詔曰: “卿珠樹分煇金鉤?兆領日邊之分野冠海外之英雄. 士心同感於撫循民意咸歌於惠養而又誠堅事大志在恤隣抹馬利兵挫甄萱之黨分衣?食濟忽汗之人. 繼航海以拜章每充庭而致貢金石之誠明貫日風雲之梗?凌空名播一時美流四裔. 忠規若此賞典寧忘. 特議*?封仍升峻秩剪桐圭而錫命目極蓬山?桃野以傾思心隨濟水勉祗異禮永保崇勛. 今授卿特進檢校太保使持節玄?州都督上柱國充大義軍使仍封高麗國王. 今差使太僕卿王瓊使副大府少卿楊昭業等往彼備禮冊命兼賜國信銀器匹*?{段}等具如別錄至當領也.” 又詔曰: “卿長淮茂族漲海雄蕃以文武之才控玆土宇以忠孝之節來?化風. 貞規旣篆於旗常寵數是覃於簡冊如綸如?已成虎穴之榮宜室宜家足顯鵲巢之美. ?頒湯沐以慶絲蘿永光輔佐之功式?優隆之命諒卿誠素知我渥恩卿妻柳氏今封河東郡夫人.” 又賜三軍將吏等詔曰: “朕以王建星雲?秀金石輸誠. 信義着於睦隣忠孝彰於事大. 領三韓之樂土每奉周正越萬里之洪波常陳禹貢. 勳名已顯爵秩未崇宜寵錫以桐圭?眞封於桃野. 今封授高麗國王差使往彼備禮冊命便令慰諭想宜知悉.” 又賜曆日自是除天授年號行後唐年號.

#高麗史2卷-世家2-太祖2-17-01-0934
○(甲午)十七年春正月甲辰幸西京歷巡北鎭.

#高麗史2卷-世家2-太祖2-17-02-0934
夏五月乙巳幸禮山鎭詔曰: “往者新羅政衰群盜競起民庶亂離曝骨荒野. 前主服紛爭之黨啓邦國之基及乎末年毒流下民傾覆社稷. 朕承其危緖造此新邦勞役瘡痍之民豈予意哉. 但草昧之時事不獲已. 櫛風沐雨巡省州鎭修完城柵欲令赤子得免綠林之難. 由是男盡從戎婦猶在役不忍勞苦或逃匿山林或號訴官府者不知幾許. 王親權勢之家安知無肆暴陵弱困我編氓者乎. 予以一身豈能家至而目覩. 小民所以末由控告呼?彼蒼者也. 宜爾公卿將相食祿之人諒予愛民如子之意矜爾祿邑編戶之氓. 若以家臣無知之輩使于祿邑惟務聚*?{斂}恣爲割剝爾亦豈能知之. 雖或知之亦不禁制. 民有論訴者官吏徇情掩護怨?之興職競由此. 予嘗誨之欲使知之者增勉不知者能誡. 其違令者別行染卷猶以匿人過爲賢不曾擧奏善惡之實曷得聞知如此寧有守節改過者乎. 爾等遵我訓辭聽我賞罰. 有罪者無論貴賤罰及子孫功多罪小量行賞罰. 若不改過追其祿俸或一年二三年五六年以至終身不齒. 若志切奉公終始無瑕生享榮祿後稱名家至於子孫優加旌賞. 此則非但今日傳之萬世以爲令範. 人有爲民陳訴勾喚不赴必令再行勾喚先下十杖以治違令之罪方論所犯吏若故爲遷延計日罰責. 又有?威恃力令之不可觸者以名聞.”

#高麗史2卷-世家2-太祖2-17-03-0934
秋七月渤海國世子大光顯率衆數萬來投賜姓名王繼附之宗籍特授元甫守白州以奉其祀. 賜僚佐爵軍士田宅有差.

#高麗史2卷-世家2-太祖2-17-04-0934
九月丁巳自將征運州與甄萱戰大敗之熊津以北三十餘城聞風自降.

#高麗史2卷-世家2-太祖2-17-05-0934
冬十二月渤海陳林等一百六十人來附.

#高麗史2卷-世家2-太祖2-17-06-0934
是歲西京旱蝗.

#高麗史2卷-世家2-太祖2-18-01-0935
○(乙未)十八年春三月甄萱子神劒幽其父於金山佛宇殺其弟金剛. 初萱多妾?有子十餘人第四子金剛身長多智萱特愛之欲傳其位. 其兄神劒良劒龍劒等知之憂悶. 時良劒龍劒出鎭于外神劒獨在側伊粲能奐使人與良劒龍劒陰謀勸神劒作亂.

#高麗史2卷-世家2-太祖2-18-02-0935
夏六月甄萱與季男能乂女哀福嬖妾姑比等奔羅州請入朝. 遣將軍庾黔弼大匡萬歲元甫香乂吳淡能宣忠質等領軍船四十餘?由海路迎之. 及至復稱萱爲尙父授館南宮. 位百官上賜楊州爲食邑兼賜金帛奴婢各四十口廐馬十匹以先降人信康爲衙官.

#高麗史2卷-世家2-太祖2-18-03-0935
秋九月甲午幸西京歷巡黃海州.

#高麗史2卷-世家2-太祖2-18-04-0935
冬十月壬戌新羅王金傅遣侍郞金封休請入朝. 王遣攝侍中王鐵侍郞韓憲邕等往報. 十一月甲午羅王率百僚發王都士庶皆從之. 香車寶馬連亘三十餘里道路塡咽觀者如堵沿路州縣供億甚盛. 王遣人問慰. 癸卯羅王與王鐵等入開京. 王備儀仗出郊迎勞命東宮與諸宰從衛而入館于柳花宮. 癸丑御正殿會百官備禮以長女樂浪公主歸于羅王. 己未羅王上書曰: “本國久經危亂曆數已窮無復望保基業願以臣禮見.” 不允. 十二月辛酉群臣奏曰: “天無二日土無二王一國二君民何以堪願聽羅王之請.” 壬申御天德殿會百僚曰: “朕與新羅?血同盟庶幾兩國永好各保社稷. 今羅王固請稱臣卿等亦以爲可朕心雖愧衆意難違.” 乃受羅王庭見之禮群臣稱賀聲動宮掖. 於是拜金傅爲政丞位太子上歲給祿千碩創神鸞宮賜之其從者?收錄優賜田祿除新羅國爲慶州仍賜爲食邑.

#高麗史2卷-世家2-太祖2-18-05-0935
是歲遣禮賓卿邢順等如唐.

#高麗史2卷-世家2-太祖2-19-01-0936
○(丙申)十九年春二月甄萱壻將軍朴英規請內附.

#高麗史2卷-世家2-太祖2-19-02-0936
夏六月甄萱請曰: “老臣遠涉滄波來投聖化願仗威靈以誅賊子耳.” 王初欲待時而動憐其固請乃從之. 先遣正胤武將軍述希領步騎一萬趣天安府.

#高麗史2卷-世家2-太祖2-19-03-0936
秋九月王率三軍至天安府合兵進次一善郡神劒以兵逆之. 甲午隔一利川而陣王與甄萱觀兵. 以萱及大相堅權述希皇甫金山元尹康柔英等領馬軍一萬支天軍大將軍元尹能達奇言韓順明昕岳正朝英直廣世等領步軍一萬爲左綱大相金鐵洪儒朴守卿元甫連珠元尹萱良等領馬軍一萬補天軍大將軍元尹三順俊良正朝英儒吉康忠昕繼等領步軍一萬爲右綱溟州大匡王順式大相兢俊王廉王乂元甫仁一等領馬軍二萬大相庾黔弼元尹官茂官憲等領黑水達姑鐵勒諸蕃勁騎九千五百祐天軍大將軍元尹貞順正朝哀珍等領步軍一千天武軍大將軍元尹宗熙正朝見萱等領步軍一千杆天軍大將軍金克宗元甫助杆等領步軍一千爲中軍*乂{又}以大將軍大相公萱元尹能弼將軍王含允等領騎兵三百諸城軍一萬四千七百爲三軍援兵. 鼓行而前忽有白雲狀如劒戟起我師上向賊陣行. 百濟左將軍孝奉德述哀述明吉等四人見兵勢大盛免?投戈降于甄萱馬前於是賊兵喪氣不敢動. 王勞孝奉等問神劒所在. 孝奉等曰: “在中軍左右夾擊破之必矣.” 王命大將軍公萱直?中軍三軍齊進奮擊賊兵大潰. 虜將軍昕康見達殷述今式又奉等三千二百人斬五千七百餘級. 賊倒戈相攻我師追至黃山郡踰炭嶺駐營馬城. 神劒與其弟菁州城主良劒光州城主龍劒及文武官僚來降. 王大悅勞慰之命攸司虜獲百濟將士三千二百人?還本土唯昕康富達又奉見達等四十人幷妻子送至京師. 面責能奐曰: “始與良劒等謀囚君父立其子者汝也爲臣之義當如是乎.” 能奐?首不能言. 遂命誅之流良劒龍劒于眞州尋殺之. 以神劒僭位爲人所脅罪輕二弟又且歸命特免死賜官. 於是甄萱憂?發疽數日卒于黃山佛舍. 王入百濟都城令曰: “渠魁旣已納款無犯我赤子.” 存問將士量才任用軍令嚴明秋毫不犯州縣按堵老幼皆呼萬歲相慶曰: “后來其蘇.”

#高麗史2卷-世家2-太祖2-19-04-0936
是月王至自百濟御威鳳樓受文武百官及百姓朝賀. 王旣定三韓欲使爲人臣子者明於禮節遂自製政誡一卷誡百寮書八篇頒諸中外.

#高麗史2卷-世家2-太祖2-19-05-0936
冬十二月丁酉大匡裴玄慶卒.

#高麗史2卷-世家2-太祖2-19-06-0936
是歲創廣興現聖彌勒內天王等寺又創開泰寺於連山.

#高麗史2卷-世家2-太祖2-20-01-0937
○(丁酉)二十年夏五月癸丑金傅獻鐫金安玉排方腰帶長十圍六十二?. 新羅寶藏殆四百年世傳聖帝帶. 王受之命元尹?萱藏于物藏. 初新羅使金律來王問曰: “聞新羅有三大寶丈六金像九層塔幷聖帝帶也三寶未亡國亦未亡. 塔像猶存不知聖帶今猶在耶.” 律對曰: “臣未嘗聞聖帶也.” 王笑曰: “卿爲貴臣何不知國之大寶.” 律?還告其王. 王問群臣無能知者時有皇龍寺僧年過九十者曰: “予聞聖帶是眞平大王所服歷代傳之藏在南庫.” 王遂開庫風雨暴作白晝晦冥不得見. 乃擇日齋祭然後見之. 國人以眞平王是聖骨之王稱曰聖帝帶.

#高麗史2卷-世家2-太祖2-20-02-0937
遣王規邢順如晉賀登極.

#高麗史2卷-世家2-太祖2-21-01-0938
○(戊戌)二十一年春三月西天竺僧弘梵大師???日羅來本摩竭?國大法輪菩提寺沙門也. 王大備兩街威儀法駕迎之.

#高麗史2卷-世家2-太祖2-21-02-0938
秋七月壬子碧珍郡將軍李悤言卒.

#高麗史2卷-世家2-太祖2-21-03-0938
是月始行後晉年號.

#高麗史2卷-世家2-太祖2-21-04-0938
築西京羅城.

#高麗史2卷-世家2-太祖2-21-05-0938
冬十二月耽羅國太子末老來朝賜星主王子爵.

#高麗史2卷-世家2-太祖2-22-06-0938
是歲渤海人朴昇以三千餘戶來投.

#高麗史2卷-世家2-太祖2-22-01-0939
○(己亥)二十二年春三月戊辰佐丞?直卒.

#高麗史2卷-世家2-太祖2-22-02-0939
是歲晉遣國子博士謝攀來冊王爲開府儀同三司*?校{檢校}太師餘如故.

#高麗史2卷-世家2-太祖2-23-01-0940
○(庚子)二十三年春三月改州府郡縣號.

#高麗史2卷-世家2-太祖2-23-02-0940
秋七月王師忠湛死樹塔于原州靈鳳山興法寺親製碑文.

#高麗史2卷-世家2-太祖2-23-03-0940
冬十二月開泰寺成設落成華嚴法會親製*?文.

#高麗史2卷-世家2-太祖2-24-04-0940
是歲重修新興寺置功臣堂?三韓功臣於東西壁設無遮大會一晝夜歲以爲常.

#高麗史2卷-世家2-太祖2-24-05-0940
晉歸我質子王仁翟.

#高麗史2卷-世家2-太祖2-24-01-0941
○(辛丑)二十四年夏四月乙未大匡庾黔弼卒.

#高麗史2卷-世家2-太祖2-24-02-0941
是歲遣大相王申一如晉獻方物.

#高麗史2卷-世家2-太祖2-25-01-0942
○(壬寅)二十五年冬十月契丹遣使來遣?駝五十匹. 王以契丹嘗與渤海連和忽生疑貳背盟殄滅此甚無道不足遠結爲隣遂絶交聘流其使三十人于海島繫?駝萬夫橋下皆餓死.

#高麗史2卷-世家2-太祖2-26-01-0943
○(癸卯)二十六年夏四月御內殿召大匡朴述希親授訓要曰: “朕聞大舜耕歷山終受堯禪高帝起沛澤遂興漢業. 朕亦起自單平謬膺推戴. 夏不畏熱冬不避寒焦身勞思十有九載統一三韓?居大寶二十五年身已老矣. 第恐後嗣縱情肆欲敗亂綱紀大可憂也. 爰述訓要以傳諸後庶幾朝披夕覽永爲龜鑑. 其一曰: 我國家大業必資諸佛護衛之力故創禪敎寺院差遣住持焚修使各治其業. 後世姦臣執政徇僧請謁各業寺社爭相換奪切宜禁之. 其二曰: 諸寺院皆道詵推占山水順逆而開創. 道詵云: ‘吾所占定外妄加創造則損薄地德祚業不永.’ 朕念後世國王公候后妃朝臣各稱願堂或增創造則大可憂也. 新羅之末競造浮屠衰損地德以底於亡可不戒哉. 其三曰: 傳國以嫡雖曰常禮然丹朱不肖堯禪於舜實爲公心. 若元子不肖與其次子又不肖與其兄弟之衆所推戴者?承大統其四曰: 惟我東方舊慕唐風文物禮樂悉遵其制. 殊方異土人性各異不必苟同. 契丹是禽獸之國風俗不同言語亦異衣冠制度愼勿效焉. 其五曰: 朕賴三韓山川陰佑以成大業. 西京水德調順爲我國地?之根本大業萬代之地. 宜當四仲巡駐留過百日以致安寧. 其六曰: 朕所至願在於燃燈八關燃燈所以事佛八關所以事天靈及五嶽名山大川龍神也. 後世姦臣建白加?者切宜禁止. 吾亦當初誓心會日不犯國忌君臣同樂宜當敬依行之. 其七曰: 人君得臣民之心爲甚難. 欲得其心要在從諫遠讒而已從諫則聖讒言如蜜不信則讒自止. 又使民以時輕?薄賦知稼穡之艱難則自得民心國富民安. 古人云: ‘芳餌之下必有懸魚重賞之下必有良將張弓之外必有避鳥垂仁之下必有良民.’ 賞罰中則陰陽順矣. 其八曰: 車峴以南公州江外山形地勢?趨背逆人心亦然彼下州郡人?與朝廷與王侯國戚婚姻得秉國政則或變亂國家或?統合之怨犯?生亂且其曾屬官寺奴婢津驛雜尺或投勢移免或附王侯宮院姦巧言語弄權亂政以致?變者必有之矣. 雖其良民不宜使在位用事. 其九曰: 百?群僚之祿視國大小以爲定制不可增?. 且古典云: ‘以庸制祿官不以私.’ 若以無功人及親戚私?虛受天祿則不止下民怨謗其人亦不得長享福祿切宜戒之. 又以强惡之國爲隣安不可忘危. 兵卒宜加護恤量除?役每年秋閱勇銳出衆者隨宜加授. 其十曰: 有國有家儆戒無虞博觀經史鑑古戒今. 周公大聖無逸一篇進戒成王宜當圖揭出入觀省.” 十訓之終皆結中心藏之四字嗣王相傳爲寶.

#高麗史2卷-世家2-太祖2-26-02-0943
五月王不豫停聽斷.

#高麗史2卷-世家2-太祖2-26-03-0943
丁酉宰臣廉相王規朴守文等侍坐王曰: “漢文遺詔曰: ‘天下萬物之萌生靡有不死死者天地之理物之自然奚可甚哀.’ 前古哲王秉心如此. 予?疾已歷二旬視死如歸有何憂也. 漢文之言卽予意也. 內外機務*?{久}不決者卿等?與太子武裁決而後聞.” 丙午疾大漸. 御神德殿命學士金岳草遺詔文成王不復語. 左右失聲大哭王問此何聲也. 對曰: “聖上作民父母今日欲棄群臣臣等痛不自勝耳.” 王笑曰: “浮生自古然矣.” 言訖有頃而薨. 在位二十六年壽六十七. 遺命內外庶僚?聽東宮處分. 喪葬園陵制度依漢魏二文故事悉從儉約. 王規模宏遠正朝廷明賞罰崇節儉用賢良重儒道. 謚曰神聖廟號太祖葬于松嶽西麓陵曰顯陵穆宗五年加謚元明顯宗五年加光烈十八年加大定文宗十年加章孝仁宗十八年加仁勇高宗四十年加勇烈.

#高麗史2卷-世家2-太祖2-26-04-0943
○李齊賢贊曰: “忠宣王嘗言: ‘我太祖規模德量生於中國當不?宋太祖. 宋太祖事周世宗世宗賢主也. 待宋太祖甚厚宋太祖亦爲之盡力. 及恭帝幼?政出太后迫于群情而受周禪盖出於不得已也. 我太祖事弓裔猜暴之君三韓之地裔有其二太祖之功也. 以不世之功處必疑之地可謂危矣. 而國人歸心將士推戴然猶固讓欲徇延陵之節. 弔伐之事亦豈得已哉. 其好生惡殺而信賞必罰推誠功臣而不假以權. 創業垂統固宜一揆矣至若宋祖. 以江南李氏比之?睡臥榻則石晉所賂契丹山後之十六州盖視爲?中物旣收北漢將長驅以定秦漢之彊耳. 我太祖卽位之後金傅未賓甄萱未虜而屢幸西都親巡北鄙其意亦以東明舊壤爲吾家靑氈必席卷而有之. 豈止操?搏鴨而已哉. 由是觀之雖大小之勢不同二祖規模德量所謂易地皆然者也.’ 忠宣聰明好古中原博雅之士如王構閻復姚遂蕭奭趙孟?虞集皆遊其門盖嘗與之尙論也.”

#高麗史2卷-世家2-惠宗-00-00-0000
惠宗.

#高麗史2卷-世家2-惠宗-00-01-0000
惠宗仁德明孝宣顯義恭大王諱武字承乾太祖長子母曰莊和王后吳氏. 後梁乾化二年壬申生太祖四年立爲正胤從討百濟奮勇先登功爲第一二十六年五月丙午太祖薨奉遺命卽位. 六月壬申葬太祖于顯陵.

#高麗史2卷-世家2-惠宗-01-01-0944
○(甲辰)元年遣廣評侍郞韓玄珪禮賓卿金廉如晉告嗣位遂賀破契丹.

#高麗史2卷-世家2-惠宗-01-02-0944
冬十二月翰林院令平章事崔彦?卒.

#高麗史2卷-世家2-惠宗-02-01-0945
○(乙巳)二年晉遣范匡政張季凝來冊王?曰: “省所奏以先臣遺命及官吏推請權知國事事具悉. 圭茅積慶忠孝因心. 早彰幹蠱之名顯著象賢之譽雅當嗣習深契物情見先臣知子之明成後嗣克家之美. 遠陳章奏尤驗純誠欣慰之懷*?{寤}寐無已.” 又詔曰: “卿才略耀奇規模冠俗. 荀息之忠貞自許翁歸之文武兼全. 鷹??立之姿折衝萬里夏屋春臺之煦化洽一隅. 而又尊?誠深貢輸禮備. 是於剛日乃降明恩宜旌命世之英?峻眞王之秩爰旌亮節仍進崇階. 可持節玄?州都督上柱國充大義軍使仍封高麗國王. 今命使光祿卿范匡政使副太子洗馬張季凝等往彼宣賜官告?牒國信物等. 具如別錄. ?賜高麗國王竹冊法物等竹冊一副八十簡紫絲?聯紅錦裝背冊匣一具黑漆銀含陵金銅??二副攀環紅錦托裏?冊文兩幅黃綾夾?一條盖冊匣三幅(-黃綾夾?一條盖冊匣三幅) 黃絹油夾?一條擧冊匣熟紫絲板二條絡冊床熟紫絲油??床一張銀?脚角竿頭金栢木冊案一面紫綾案褥一領夾裙?全行事紫綾席褥一副?冊床紫綾席褥一副.” 又?高麗國王: “省所奏進奉謝恩. 紅地金銀五色線織成日月龍鳳?*?{段}二枚紅地金銀五色線織成龍床褥二面金星皮甲二副?錦銀星皮甲二副?錦鍊鐵兜?四副?錦紅地金銀五色線織成花鳥?錦??四腰角弓四張紅地金銀五色線織成龍魚?弓袋裁四具竹?箭二百隻一百隻貼金一百隻貼銀木?箭二百隻紅地金銀五色線織成雲龍箭釵裁四具金銀裝*파?細縷雲天玉劒一十口內二口金銀裝?錦?金銀裝?錦?細縷雲天長*?{刀}一十口金銀?槍一十根金銀裝?錦?匕首一十口金銀裝?匕首一十口細苧布一百匹白?布二百匹細中麻布三百匹事具悉. 卿世篤忠貞家傳勳閥爰屬承襲之始遠輸貢奉之儀貝錦成章?華讓貴咸陳筐?皆是珍奇. 而又兵器騈羅戎衣鮮麗莫非精妙可驗傾勤嘉?所深再三無已.” 又?高麗國王: “省所奏進奉. 金銀裝斫刺六根?錦?金銀裝劒六口金銀裝?錦?長刀一十口紅地金銀五色線織成花鳥?錦??二腰紅地金銀五色線織成花鳥?錦倚背二面紅地金銀五色線織成花鳥?錦裙腰六腰紅地金銀五色線織成?錦?金銀裝匕首一十口鍍金鷹鈴二十顆銀??子五色?銀尾銅全鍍金?子鈴二十顆銀?尾銅全細白?布一百匹細中麻布一百匹人參五十斤頭髮二十斤金銀地鐵文?刀一十枚金銀細縷剪刀二十枚金銀細縷剪?剪刀一十枚銀花細縷剪刀二十枚金銀重口大樣刀子三十柄銀重口大樣刀子四十柄金銀重口中樣刀子五十柄銀重口中樣刀子五十柄金銀重口小刀子五十柄銀重口小刀子一百柄金銀細縷?火鎌二十枚金銀細縷鉗子二十枚香油五十斤松子五百斤事具悉卿地控東溟心馳北闕奉九丘而作貢歷萬里以來王戎器堅剛織文靡麗苧麻如雪至藥通神首飾翫具之奇香澤果實之類名品旣衆羅列甚多省閱之時稱尙良切.” 又?高麗國王: “省所上表賀去年三月一日親幸?州殺敗契丹事具悉. 朕以契丹顯違信義輒肆侵陵親御戎車往平桀虜靈旗一擧狂寇四?. 卿遠聽捷音頗攄憤氣載馳章表來慶闕庭嘉乃忠誠不忘于意.”

#高麗史2卷-世家2-惠宗-02-02-0945
大匡王規?王弟堯及昭王知其誣恩遇愈篤. 規又使其黨穴壁入王寢內謀作亂. 王徙避之不問.

#高麗史2卷-世家2-惠宗-02-03-0945
秋九月王疾篤群臣不得入見?小常侍側. 戊申薨于重光殿在位二年壽三十四. 王氣度恢弘智勇絶倫. 自王規謀逆之後多所疑忌常以甲士自衛喜怒無常. 群小?進賞賜將士無節內外嗟怨. 諡曰義恭廟號惠宗葬于松嶽東麓陵曰順陵穆宗五年加諡明孝顯宗五年加宣顯十八年加高平高宗四十年加景憲.

#高麗史2卷-世家2-惠宗-02-04-0945
○李齊賢贊曰: “羽父請弑桓公將以求太宰. 隱公不聽亦不討之. 終致蔿氏之禍. 王規之?兩王弟亦羽父之意也惠宗不致之罪顧使居左右其免於袖刃壁人之謀可謂幸也. 時去太祖棄代甫規耳之不義而得衆已能如漢魏之曹馬耶其未有以竄?之何也? 嗚呼小人之難遠也如此可不戒哉.”

#高麗史2卷-世家2-定宗-00-00-0000
定宗.

#高麗史2卷-世家2-定宗-00-01-0000
定宗至德章敬正肅文明大王諱堯字天義太祖第二子. 母曰神明順聖王太后劉氏以太祖六年癸未生惠宗二年九月戊申群臣奉王卽位. 己酉王規謀逆伏誅.

#高麗史2卷-世家2-定宗-01-01-0946
○(丙午)元年春正月王將謁顯陵致齊之夕聞御殿東山松*閒有呼王名若曰: “爾堯存恤細民人君之要務.”

#高麗史2卷-世家2-定宗-01-02-0946
是歲天鼓鳴赦.

#高麗史2卷-世家2-定宗-01-03-0946
王備儀仗奉佛舍利步至十里所開國寺安之又以穀七萬石納諸大寺院各置佛名經寶及廣學寶以勸學法者.

#高麗史2卷-世家2-定宗-02-01-0947
○(丁未)二年春築西京王城.

#高麗史2卷-世家2-定宗-03-01-0948
○(戊申)三年秋九月東女眞大匡蘇無盖等來獻馬七百匹及方物. 王御天德殿閱馬爲三等評定其價馬一等銀注子一事錦絹各一匹二等銀鉢一事錦絹各一匹三等錦絹各一匹. 忽雷雨震押物人又震殿西角王大驚近臣等扶入重光殿遂不豫. 赦.

#高麗史2卷-世家2-定宗-03-02-0948
始行後漢年號.

#高麗史2卷-世家2-定宗-04-01-0949
○(己酉)四年春正月辛亥大匡王式廉卒.

#高麗史2卷-世家2-定宗-04-02-0949
三月丙辰王疾篤召母弟昭內禪移御帝釋院薨. 在位四年壽二十七王性好佛多畏. 初以圖讖決議移都西京徵發丁夫令侍中權直就營宮闕. 勞役不息又抽開京民戶以實之群情不服怨?胥興. 及薨役夫聞而喜躍. 謚曰文明廟號定宗葬于城南陵曰安陵. 穆宗五年加謚章敬顯宗五年加正肅十八年加令仁文宗十年加簡敬高宗四十年加莊元.

#高麗史2卷-世家2-定宗-04-03-0949
○李齊賢贊曰: “定宗以人君之尊步至十里所浮屠之宮以藏設利又以七萬石穀一日而分賜諸僧. 一遭天譴喪心生疾所謂君子求福不回者亦嘗聞其說耶疾旣大漸能以宗社付之親弟不使如王規者??於其*閒是可嘉也已.”

#高麗史2卷-世家2-光宗-00-00-0000
光宗.

#高麗史2卷-世家2-光宗-00-01-0000
光宗弘道宣烈平世大成大王諱昭字日華定宗母弟. 以太祖八年乙酉生定宗四年三月丙辰受內禪卽位.

#高麗史2卷-世家2-光宗-00-02-0000
秋八月命大匡朴守卿等攷定國初有功役者賜四役者米二十五碩三役者二十碩二役者十五碩一役者十二碩以爲例食.

#高麗史2卷-世家2-光宗-01-01-0950
○(庚戌)元年春正月大風拔木王問*?{禳}?之術司天奏曰: “莫如修德.” 自是常讀貞觀政要.

#高麗史2卷-世家2-光宗-01-02-0950
建元光德.

#高麗史2卷-世家2-光宗-02-01-0951
○(辛亥)二年創大奉恩寺于城南爲太祖願堂又創佛日寺于東郊爲先?劉氏願堂.

#高麗史2卷-世家2-光宗-02-02-0951
冬十二月始行後周年號.

#高麗史2卷-世家2-光宗-03-01-0952
○(壬子)三年遣廣評侍郞徐逢如周獻方物.

#高麗史2卷-世家2-光宗-04-01-0953
○(癸丑)四年周遣衛尉卿王演將作少監呂繼贇來冊王爲特進檢校*大保使持節玄?州都督充大義軍使兼御史大夫高麗國王.

#高麗史2卷-世家2-光宗-05-01-0954
○(甲寅)五年春創崇善寺追福先?.

#高麗史2卷-世家2-光宗-06-01-0955
○(乙卯)六年遣大相王融如周獻方物.

#高麗史2卷-世家2-光宗-06-02-0955
遣廣評侍郞荀質如周賀卽位.

#高麗史2卷-世家2-光宗-07-01-0956
○(丙辰)七年周遣將作監薛文遇來加冊王爲開府儀同三司檢校*大師仍令百官衣冠從華制前大理評使雙冀從文遇來.

#高麗史2卷-世家2-光宗-08-01-0957
○(丁巳)八年春正月王觀射于毬庭.

#高麗史2卷-世家2-光宗-09-01-0958
○(戊午)九年夏五月始置科擧命翰林學士雙冀取進士. 丙申御威鳳樓放枋賜崔暹等及第.

#高麗史2卷-世家2-光宗-09-02-0958
是歲周遣尙書水部員外郞韓彦卿尙輦奉御金彦英齎帛數千匹來市銅.

#高麗史2卷-世家2-光宗-10-01-0959
○(己未)十年遣*{春}春*{遣}佐丞王兢佐尹皇甫魏光如周獻名馬織成衣?弓劒.

#高麗史2卷-世家2-光宗-10-02-0959
秋遣使如周進別序孝經一卷越王孝經新義八卷皇靈孝經一卷孝經雌雄圖三卷.

#高麗史2卷-世家2-光宗-10-03-0959
周遣左驍衛大將軍戴交來.

#高麗史2卷-世家2-光宗-10-04-0959
冬遣使如周獻銅五萬斤紫白水精各二千顆.

#高麗史2卷-世家2-光宗-10-05-0959
周侍御雙哲來拜爲佐丞.

#高麗史2卷-世家2-光宗-11-01-0960
○(庚申)十一年春三月甲寅賜崔光範等及第.

#高麗史2卷-世家2-光宗-11-02-0960
定百官公服.

#高麗史2卷-世家2-光宗-11-03-0960
改開京爲皇都; 西京爲西都.

#高麗史2卷-世家2-光宗-11-04-0960
評農書史權信?大相俊弘佐丞王同等謀逆貶之. 自是讒?得志誣陷忠良奴訴其主子讒其父囹圄常溢別置假獄. 無罪而被戮者相繼猜忌日甚. 宗族多不得保雖一子?亦自疑阻不使親近人人畏懼莫敢偶語.

#高麗史2卷-世家2-光宗-12-01-0961
○(辛酉)十二年修宮闕移御正匡王育第.

#高麗史2卷-世家2-光宗-12-02-0961
賜王擧等及第.

#高麗史2卷-世家2-光宗-13-01-0962
○(壬戌)十三年冬遣廣評侍郞李與祐等如宋獻方物.

#高麗史2卷-世家2-光宗-14-01-0963
○(癸亥)十四年夏六月還御宮詔曰: “朕比爲重修大內久在離宮心存警備事異尋常百官奏事多不親聽. 慮恐衆心或生疑阻其爲軫念寢食難忘. 今者修營功畢聽政有所. 凡爾百僚各敬爾事依舊進奏毋得稽留庶幾魚水同歡毋致君臣相阻.”

#高麗史2卷-世家2-光宗-14-02-0963
秋七月創歸法寺.

#高麗史2卷-世家2-光宗-14-03-0963
冬十二月行宋年號.

#高麗史2卷-世家2-光宗-14-04-0963
宋遣冊命使時贊來在海遇風溺死者九十人贊獨免王特厚勞之.

#高麗史2卷-世家2-光宗-15-01-0964
○(甲子)十五年春三月賜金策等及第御天德殿宴群臣命策赴宴.

#高麗史2卷-世家2-光宗-15-02-0964
秋八月壬子大匡朴守卿卒.

#高麗史2卷-世家2-光宗-16-01-0965
○(乙丑)十六年春二月加子?元服立爲王太子內史諸軍事內議令正胤宴群臣于長生殿.

#高麗史2卷-世家2-光宗-16-02-0965
遣大承內奉令王輅如宋獻方物帝授輅尙書左僕射食實封三百戶幷賜官誥.

#高麗史2卷-世家2-光宗-16-03-0965
秋七月丙午內議令徐弼卒.

#高麗史2卷-世家2-光宗-17-01-0966
○(丙寅)十七年賜崔居業等及第.

#高麗史2卷-世家2-光宗-18-01-0967
○(丁卯)十八年.

#高麗史2卷-世家2-光宗-19-01-0968
○(戊辰)十九年創弘化遊巖三歸等寺.

#高麗史2卷-世家2-光宗-19-02-0968
以僧惠居爲國師坦文爲王師王信讒多殺內自懷疑. 欲消罪惡廣設齋會無賴輩詐爲出家以求飽??者?至或以?餌米豆柴炭施與京外道路不可勝數. 列置放生所就傍近寺院演佛經. 禁屠殺肉膳亦買市廛以進.

#高麗史2卷-世家2-光宗-20-01-0969
○(己巳)二十年冬十一月王弟旭卒.

#高麗史2卷-世家2-光宗-21-01-0970
○(庚午)二十一年幸歸法寺.

#高麗史2卷-世家2-光宗-22-01-0971
○(辛未)二十二年冬十二月壬寅地震.

#高麗史2卷-世家2-光宗-23-01-0972
○(壬申)二十三年春二月地震.

#高麗史2卷-世家2-光宗-23-02-0972
秋八月赦.

#高麗史2卷-世家2-光宗-23-03-0972
是歲賜楊演等及第.

#高麗史2卷-世家2-光宗-23-04-0972
遣內議侍郞徐熙等如宋獻方物. 帝制加王食邑賜推誠順化守節保義功*號臣{臣號}授熙檢校兵部尙書副使內奉卿崔業檢校司農卿兼御史大夫判官廣評侍郞康禮檢校少府少監錄事廣評員外郞劉隱檢校尙書金部郞中?賜官誥.

#高麗史2卷-世家2-光宗-24-01-0973
○(癸酉)二十四年春二月賜白思柔等及第.

#高麗史2卷-世家2-光宗-25-01-0974
○(甲戌)二十五年春三月賜韓藺卿等及第.

#高麗史2卷-世家2-光宗-25-02-0974
是歲西京居士緣可謀叛伏誅.

#高麗史2卷-世家2-光宗-25-03-0974
僧惠居死以坦文爲國師.

#高麗史2卷-世家2-光宗-26-01-0975
○(乙亥)二十六年夏五月王不豫甲午薨于正寢. 在位二十六年壽五十一王卽位之初禮待臣下明於聽斷恤貧弱重儒雅夙夜孜孜庶幾治平中歲以後信讒好殺酷信佛法奢侈無節. 謚曰大成廟號光宗葬于松嶽北麓陵曰憲陵穆宗五年加謚宣烈顯宗五年加平世十八年加肅憲文宗十年加懿孝高宗四十年加康惠.

#高麗史2卷-世家2-光宗-26-02-0975
○李齊賢贊曰: “光宗之用雙冀可謂立賢無方乎? 冀果賢也豈不能納君於善不使至於信讒濫刑耶. 若其設科取士有以見光宗之雅有用文化俗之意. 而冀亦將順以成其美不可謂無補也. 惟其倡以浮華之文後世不勝其弊云.”

#高麗史2卷-世家2-景宗-00-00-0000
景宗.

#高麗史2卷-世家2-景宗-00-01-0000
景宗至仁成穆明惠獻和大王諱?字長民光宗長子. 母曰大穆王后皇甫氏. 光宗六年乙卯九月丁巳生十六年立爲太子. 二十六年五月甲午光宗薨王卽位. 大赦還流竄放囚繫洗*?{痕}累拔淹滯復官爵?欠債?租調毁假獄焚讒書.

#高麗史2卷-世家2-景宗-00-02-0000
冬十月甲子加政丞金傅爲尙父制曰: “姬周啓聖之初先封呂望劉漢興王之始首冊蕭何. 自此大定?宇廣開基業立龍圖三十代?麟趾四百年日月重明乾坤交泰雖自無爲之主亦關致理之臣. 觀光順化衛國功臣上柱國樂浪王政丞食邑八千戶金傅世處?林官分王爵. 英烈振凌雲之氣文章騰擲地之才富有春秋貴居茅土. 六韜三略拘入胸襟七縱五申撮歸指掌我太祖始脩睦隣之好早認餘風尋頒駙馬之姻內酬大節. 家國旣歸於一統君臣宛合於三韓顯播令名光崇懿範. 可加號尙父都省令仍賜推忠順義崇德守節功臣號勳封如故食邑通前爲一萬戶.”

#高麗史2卷-世家2-景宗-00-03-0000
是月加上六代考?尊號.

#高麗史2卷-世家2-景宗-01-01-0976
○(丙子)元年夏六月庚申黃州院二郞君?加元服改院號爲明福宮.

#高麗史2卷-世家2-景宗-01-02-0976
冬十一月宋遣左司禦副率于延超司農寺丞徐昭文冊王爲光祿大夫檢校*大傅使持節玄?州諸軍事玄?州都督大順軍事食邑三千戶.

#高麗史2卷-世家2-景宗-01-03-0976
遣使如宋賀卽位.

#高麗史2卷-世家2-景宗-01-04-0976
放執政王詵于外王嘗許先朝被讒人子孫復?遂相擅殺復致寃號及是詵托以復?矯殺太祖子天安府院郞君. 於是貶詵仍禁擅殺復?.

#高麗史2卷-世家2-景宗-01-05-0976
以荀質申質爲左右執政皆兼內史令. 元甫壽餘爲近臣知御廚事.

#高麗史2卷-世家2-景宗-01-06-0976
始定各品田柴科.

#高麗史2卷-世家2-景宗-01-07-0976
是歲遣金行成如宋入學國子監.

#高麗史2卷-世家2-景宗-02-01-0977
○(丁丑)二年春三月御東池龍船親試進士賜高凝等及第.

#高麗史2卷-世家2-景宗-02-02-0977
是歲遣子如宋獻良馬甲兵.

#高麗史2卷-世家2-景宗-03-01-0978
○(戊寅)三年夏四月政丞金傅卒謚敬順.

#高麗史2卷-世家2-景宗-03-02-0978
宋遣太子中允張?來聘.

#高麗史2卷-世家2-景宗-04-01-0979
○(己卯)四年春三月賜元徵衍等及第.

#高麗史2卷-世家2-景宗-04-02-0979
夏六月宋遣供奉官閤門祗候王?來冊王爲侍中加食邑一千戶.

#高麗史2卷-世家2-景宗-04-03-0979
是歲渤海人數萬來投.

#高麗史2卷-世家2-景宗-05-01-0980
○(庚辰)五年以崔知夢爲內議令.

#高麗史2卷-世家2-景宗-05-02-0980
王承等謀逆伏誅.

#高麗史2卷-世家2-景宗-06-01-0981
○(辛巳)六年夏六月王不豫.

#高麗史2卷-世家2-景宗-06-02-0981
秋七月王疾彌留甲辰召堂弟開寧君治內禪遺詔曰: “一生一死賢哲難逃或短或脩古今皆是. 寡人承四朝之餘烈受三韓之?圖獲保山川土地務安宗廟社稷日愼一日首尾七年. 因此勤勞遂成疾疹. 冀怡神於釋負將傳聖以?憂. 正胤開寧君治國之親賢予所友愛. 必能奉祖宗之大業保國家之昌基. 咨爾公卿宰臣其敬保我介弟永綏我大邦. 寡人每覽禮經至男子不死婦人之手未嘗不臨文嘆仰至于今日左右嬪御已令屛去. ?或不延?至大期更何所恨. 服紀輕重合依漢制以日易月十三日周祥二十七日大祥園陵制度務從儉約. 其西京安東安南登州等諸道膺鎭守之任有軍旅之權者所寄非輕豈宜暫曠. 不許離任赴闕各於任所擧哀三日釋服. 其餘?委嗣君處分.” 丙午薨于正殿在位六年壽二十六. 王溫良仁惠不好遊戱末年厭倦萬機日事娛樂沈溺聲色. 且好圍碁?近小人?遠君子. 由是政敎衰替. 謚曰獻和廟號景宗葬于南畿山麓陵曰榮陵穆宗五年加謚成穆顯宗五年加明惠十八年加順熙文宗十年加靖孝高宗四十年加恭懿.

#高麗史2卷-世家2-景宗-06-03-0981
○李齊賢贊曰: “?文公問井地於孟子孟子曰: ‘仁政必自經界始. 經界不正井地不均穀祿不平. 是故暴君汚吏必慢其經界. 經界旣正分田制祿可坐而定也.’ 三韓之地非四方舟車之會無物産之饒貨殖之利. 民生所仰只在地力而鴨綠以南大抵皆山肥膏不易之田絶無而僅有也. 經界之正若慢則其利害比之中國相萬也. 太祖繼新羅衰亂泰封奢暴之後萬事草創日不暇給止爲口分之法歷四世景宗作田柴之科雖有?略亦古者世祿之意. 至於九一而助什一而賦與夫所以優君子小人者則不暇論也. 後世屢欲理之終於苟而已矣. 盖其初不以經界爲急撓其源而求流之淸何可得也. 惜乎當時群臣未有以孟子之言講求法制啓迪而力行之也.”

世家卷第二.


#高麗史3卷-世家3-00-00-00-0000
世家卷第三. 高麗史三.
正憲大夫工曹判書集賢殿大提學知  經筵春秋館事兼成均大司成臣鄭麟趾奉  敎修.

#高麗史3卷-世家3-成宗-00-00-0000
成宗.

#高麗史3卷-世家3-成宗-00-01-0000
成宗康威章憲文懿大王諱治字溫古戴宗第二子母曰宣義太后柳氏光宗十一年庚申十二月辛卯生景宗六年七月甲辰受內禪卽位.

#高麗史3卷-世家3-成宗-00-02-0000
八月癸未御威鳳樓大赦陞文武官一階.

#高麗史3卷-世家3-成宗-00-03-0000
冬十一月丁酉追謚先考遂謁陵.

#高麗史3卷-世家3-成宗-00-04-0000
是月王以八關會雜技不經且煩擾悉罷之. 幸法王寺行香還御毬庭受群臣朝賀.

#高麗史3卷-世家3-成宗-01-01-0982
○(壬午)元年春三月庚戌改百官號.

#高麗史3卷-世家3-成宗-01-02-0982
夏六月甲申制曰: “后德惟臣古今所同朕新摠萬機恐有闕政其京官五品以上各上封事論時政得失.”

#高麗史3卷-世家3-成宗-01-03-0982
是歲遣侍郞金昱如宋告嗣位帝詔報曰: “省所上表: ‘兄高麗國王?去年七月內薨謝權以國務令臣主持事.’ 具悉卿世濟英材家傳亮節. 習禮樂詩書之道識安危理亂之機. 奄鍾手足之悲諒極肺腸之痛. 而乃?元昆之理命撫先政之舊封一方之士庶安寧萬室之蒸黎愛戴. 越重溟而奉表望雙闕以傾心無虧事大之儀頗得爲臣之禮更宜善修刑政恭守憲章勿忘兢愼之規永保延長之慶. ?期命使別議加恩?注所深寢興無舍.”

#高麗史3卷-世家3-成宗-01-04-0982
以王生日爲千春節節日之名始此.

#高麗史3卷-世家3-成宗-02-01-0983
○(癸未)二年春正月辛未王祈穀于圓丘配以太祖. 乙亥躬耕籍田祀神農配以后稷. 祈穀籍田之禮始此.

#高麗史3卷-世家3-成宗-02-02-0983
丁丑宴群臣於天德殿賜物有差.

#高麗史3卷-世家3-成宗-02-03-0983
甲申以崔承老爲門下侍郞平章事.

#高麗史3卷-世家3-成宗-02-04-0983
二月戊子始置十二牧詔曰: “天高爲大分象緯以著明地厚無彊列山川而播氣. 庶望首天之類咸悉樂生足地之流無不遂姓. 見一夫之冒罪則意甚泣辜聞百姓之居貧則情深責己雖身居宮禁而心遍蒸黎. ?食宵衣每求啓沃聽卑視遠冀籍賢良. 爰憑方伯之功允?閭閻之望?虞書之十二牧延周祚之八百年.”

#高麗史3卷-世家3-成宗-02-05-0983
三月戊寅宋遣大中大夫光祿少卿李巨原朝議大夫將作少監孔維來冊王詔曰: “王者闢四海以爲家一六合而光宅. 揆文敎而奮武衛式固鴻基立萬國而親諸侯咸遵茂典. 其有三韓舊域百濟遺封地控鯨津誠尊象闕. 屬英王之捐館位固難虛聞令季以撫封才堪厥任. 言念承宗之美宜頒命德之文. 權知高麗國事王治鳳穴分華蟠桃?秀. ?星雲之*閒氣出作時英懋文武之兼才彌光世德. ?丕承於景烈能善繼於貞規遵魏闕之風猷則虔修禹貢奠艮宮之土宇則靜撫周藩. 爰議寵綏適符利建是命超加帝保大啓王封. 眞一字於日中鎭三山於海上階勳?錫食賦俱優倂示便蕃允光奇傑. 爾其纘乃舊服承予厚恩嚴六德以有邦謹四封而事大長爲外屛肅奉中區斯謂永圖勿忘丕訓. 可特授光祿大夫檢校太保使持節玄?州諸軍事玄?州都督充大順軍使上柱國食邑二千戶仍封高麗國王.” 王受冊詔文武官僚將校僧道三軍萬姓等曰: “上天以雨露均霑滋成萬物王者以仁恩普及撫養群生. ?欲令人改過自新須得棄瑕*含{舍}垢. 不穀謬將虛薄獲嗣宗??食宵衣每積憂勤之念?天?地尤增兢愼之心. 道貴守常情專事大. 所以差馳使价特申述職之誠?執幣圭代表朝宗之懇今者果蒙?艦涉?溟之浪便到國城皇華臨?郡之鄕遽宣帝命. 官崇一品位陟三師莫不驟加茅土之封實荷??之寵旣致一身之榮幸合旌萬姓之??. 於是議獄緩刑原情肆?. 爰布如綸之旨式覃委?之恩可自*大平興國{太平興國}八年三月二十二日昧爽前已發覺未發覺已結正未結正犯罪人相鬪殺以下罪無輕重皆悉赦之.”

#高麗史3卷-世家3-成宗-02-06-0983
癸未御詳政殿賜文武元尹以上馬人一匹.

#高麗史3卷-世家3-成宗-02-07-0983
夏五月戊午以佐丞徐熙爲兵官御事大相鄭謙儒爲工官御事.

#高麗史3卷-世家3-成宗-02-08-0983
甲子博士任老成至自宋獻*大廟堂圖一鋪幷記一卷社稷堂圖一鋪幷記一卷文宣王廟圖一鋪祭器圖一卷七十二賢贊記一卷.

#高麗史3卷-世家3-成宗-02-09-0983
是月賜崔行言等及第.

#高麗史3卷-世家3-成宗-02-10-0983
始定三省六曹七寺.

#高麗史3卷-世家3-成宗-02-11-0983
六月庚寅以光祿卿薛神祐爲刑官御事.

#高麗史3卷-世家3-成宗-02-12-0983
秋七月壬戌明福宮大夫人皇甫氏薨癸酉率百官詣殯堂哭臨.

#高麗史3卷-世家3-成宗-02-13-0983
九月戊午以佐丞李知白爲諫議大夫.

#高麗史3卷-世家3-成宗-02-14-0983
冬十月己亥置酒店六所曰成禮曰樂賓曰延齡曰靈液曰玉漿曰喜賓.

#高麗史3卷-世家3-成宗-02-15-0983
十一月甲子日南至王御元和殿受朝賀宴群臣於思賢殿.

#高麗史3卷-世家3-成宗-02-16-0983
十二月以千春節改爲千秋節賜群臣宴.

#高麗史3卷-世家3-成宗-02-17-0983
是歲臨軒覆試賜姜殷川等及第.

#高麗史3卷-世家3-成宗-03-01-0984
○(甲申)三年春三月庚申始行雩祀.

#高麗史3卷-世家3-成宗-03-02-0984
是月賜李琮等及第.

#高麗史3卷-世家3-成宗-03-03-0984
夏五月庚戌朔震刑官門柱責御事侍郞郞中員外?罷之. 以主農卿李謙宜爲御事禮官侍郞韓彦恭內史舍人崔延澤?爲侍郞殿中丞朴俊光民官員外郞韓光?爲郞中考功員外郞黃至仁爲員外郞.

#高麗史3卷-世家3-成宗-03-04-0984
是歲始定軍人服色.

#高麗史3卷-世家3-成宗-03-05-0984
命刑官御事李謙宜城鴨綠江岸以爲關城女眞以兵?之虜謙宜而去軍潰不克城還者三之一.

#高麗史3卷-世家3-成宗-03-06-0984
遣韓遂齡如宋獻方物.

#高麗史3卷-世家3-成宗-04-01-0985
○(乙酉)四年夏五月宋遣*大常卿王著秘書監呂文仲來加冊王詔曰: “朕居域中之大以天下爲家. 萬國來庭適?觀賓之象三韓舊地素爲禮讓之邦. 玉靈交卜於剛辰金印宜加於寵命. 用旌世德光我朝恩. 大順軍使光祿大夫檢校太保使持節玄?州都督上柱國高麗國王食邑二千戶王治溟渤炳靈蓬壺誕秀紹弓?於先正斯謂象賢慕聲敎於華風彌觀亮節而自瞻雲北闕燾土東藩化行而海不揚波惠合而人皆受賜. 加以航琛作貢書契同文. 衣冠襲鄒魯之容帶礪保山河之誓屹爲外屛. 僉曰賢臣. 是宜均灑澤以疇庸遣皇華而錫命尊爲漢傅進彼侯封常安百濟之民永茂長淮之族. 於戱! 日月所照貴在於無私雷雨之行是稱於覃慶. 爾其冠仁佩義移孝資忠服大國之榮光享眞王之異數奠玆震位肅奉天朝. 可特授檢校太傅依前使持節玄?州諸軍事玄?州都督充大順軍使高麗國王加食邑一千戶. 散官勳如故.” 王受冊赦曰: “皇天在上行春敷生植之功王者守中濟世播惠和之德. 大信不約四時而長養靡虧至道無爲萬象而經綸有度莫不大爐貞觀合璧重明. 寡人?守宗?實多蒙昧. 宵衣軫慮念負重以兢兢乙夜觀書懷御奔而??. 守常是切事大斯勤所以遣獻鵠籠遠越浮天之險聯將鳥迹寫陳任土之儀. 今者龍綸鳳?之書光揚震域馹騎星?之命禮重仁邦. 授一品以居高陟三師而寄重旣致邦家之慶幸合旌黎庶之??美覃作解之恩用慰含靈之望可大赦境內准大朝南郊赦旨. 改*大平興國{太平興國}十年爲雍熙二年. 於戱憂庶政則更約漢章念群生則恒垂禹泣. 更賴宰衡厥?方嶽勳臣肅整朝儀重綏民望必使戴我日月?樂昇平處我乾坤大同文軌. 赦書日行五百里敢以赦前事言之者以其罪罪之.”

#高麗史3卷-世家3-成宗-04-02-0985
賜秦亮等及第.

#高麗史3卷-世家3-成宗-04-03-0985
宋將伐契丹收復燕?以我與契丹接壤數爲所侵遣監察御史韓國華齎詔來諭曰: “朕誕膺丕構奄宅萬邦草木?魚罔不被澤華夏蠻夷罔不率從. 蠢玆北虜侵敗王略. 幽?之地中朝土彊晉漢多故戎醜盜據. 今國家照臨所及書軌大同豈使齊民陷諸?俗. 今已董齊師旅殆滅妖?. 元戎啓行分道*閒出卽期誅剪以慶渾同. 惟王久慕華風素懷明略效忠純之節撫禮義之邦. 而接彼犬戎罹於?毒舒泄積忿其在玆乎. 可申戒師徒迭相?角?比隣國同力?平奮其一鼓之雄戡此垂亡之虜. 良時不再王其圖之. 應虜獲生口牛羊財物器械?給賜本國將士用申勸賞.” 王遷延不發兵國華諭以威德. 王始許發兵西會國華乃還. 先是契丹伐女眞路由我境女眞謂我導敵構禍貢馬于宋因誣?: “高麗與契丹倚爲勢援?掠生口.” 韓遂齡之如宋也帝出女眞所上告急木契以示遂齡曰: “歸語本國還其所?.” 王聞之憂懼及國華至王語曰: “女眞貪而多詐前冬再馳木契言契丹兵將至其境. 本國猶疑虛僞未卽救援. 契丹果至殺掠甚衆餘族遁逃入于本國懷昌威化光化之境契丹兵追捕呼我戍卒言: ‘女眞每寇盜我邊鄙今已復?整兵而回.’ 於是女眞來奔者二千餘人皆資給遣還. 不意反潛師奄至殺掠吾吏民驅虜丁壯沒爲奴隸以其世事中朝不敢報怨. 豈期反相誣告以惑聖聰. 本國世?正朔謹修職貢深荷寵靈敢有二心交通外國?契丹介居遼海之外復有二河之阻無路可從且女眞逃難受本國官職者十數人尙在. 望召赴京闕令入貢之使庭辨庶幾得實願達天聰.” 國華許諾.

#高麗史3卷-世家3-成宗-04-04-0985
冬十月禁捨家爲寺.

#高麗史3卷-世家3-成宗-05-01-0986
○(丙戌)五年春正月契丹遣厥烈來請和.

#高麗史3卷-世家3-成宗-05-02-0986
三月賜崔英藺及第.

#高麗史3卷-世家3-成宗-05-03-0986
始以詔稱敎.

#高麗史3卷-世家3-成宗-05-04-0986
秋九月己丑敎曰: “上帝不言列星辰而炤下大君施化籍賢彦以分方. 寡人雖身居九掖而心遍兆人. 思與賢能共淸風化擢簪纓之彦差牧宰之員均賦稅以化人尙廉平而成俗. 然而人鮮克擧事恐稽遲. 更開戒?之端別降丁寧之旨凡爾牧民之官無滯獄訟懋實倉?賑恤窮民勸課農桑輕?薄賦處事公平. 欲愼終而從其始將潔流而澄其源. 寧損己以益人不飮泉而燃燭. 如此則獄無寃滯路不拾遺處處而人樂其生家家而衆安其業金渾運轉. 將七政以增光玉燭循環領四時而有度凡百在外勉遵不忘.”

#高麗史3卷-世家3-成宗-06-01-0987
○(丁亥)六年春三月甲子大匡崔知夢卒.

#高麗史3卷-世家3-成宗-06-02-0987
秋八月乙卯命李夢游詳定中外奏狀及行移公文式.

#高麗史3卷-世家3-成宗-06-03-0987
是月賜鄭又玄等及第.

#高麗史3卷-世家3-成宗-06-04-0987
敎曰: “自昔結繩旣往?卦以來北辰御極之君南面經邦之主莫不習五常而設敎資六籍以取規. 故乃有虞開上下之庠夏后置東西之序殷修兩學周立二膠. 擇先生而討論命國子以隸習君臣父子咸知愛敬之風禮樂詩書足創經綸之業所以人倫軌範王道紀綱灼爾可觀煥然斯在. 寡人道?握鏡德乏垂衣纂承累聖之鴻基奄有三韓之王業. 心存慄慄念切孜孜. 欲使俗變??人知禮讓杏壇槐市增多鼓?之徒米?*??山{稷山}蔚有橫經之子?復保生之理療病爲先. 故乃神農御宇之年備嘗藥草秦帝焚書之日不滅醫經將除百姓之艱危要廣十全之方術. 近者廣募諸州郡縣子弟詣京習業果以乘風而至應詔而來講肆之中學徒頗衆. 盖以辭家路遠爲客日多且志惰於爲山却情深於懷土. 憫其離索?降諭言願留者任住京華求退者許還桑梓各有頒賜以遂去留. 然恐有性聰明無師敎授未學一經之旨趣虛過數紀之光陰雖有前程空爲棄物得人無計求士何因. 今選通經閱籍之儒溫古知新之輩於十二牧各差遣經學博士一員醫學博士一員. 勤行善誘好敎諸生則必審量功績之淺深超擢官榮而?勵應其諸州郡縣長吏百姓有兒可敎學者合可訓戒勉篤師資?其父母未識國風爲營家産只見今朝之利不思他日之榮謂學習何爲讀書勿益却妨編柳唯要負薪其子則沒齒無聞其親則榮身莫得. 彼寗越之抛耕取貴匡衡之鑿壁成功或朱翁子衣錦以還鄕馬長卿乘?而返蜀皆勤志業以立榮名. 言念伊人寔多嘉?. 於戱! 懷材抱器事君王則忠之始也立身揚名顯父母則孝之終也. 忠孝可稱寵榮何?? 自後若有螢窓勵志?肆明經孝弟有聞醫方足用可其牧宰知州縣官具錄薦貢京師.”

#高麗史3卷-世家3-成宗-06-05-0987
九月戊辰改諸村大監弟監爲村長村正.

#高麗史3卷-世家3-成宗-06-06-0987
冬十月命停兩京八關會.

#高麗史3卷-世家3-成宗-06-07-0987
是歲定五部坊里.

#高麗史3卷-世家3-成宗-07-01-0988
○(戊子)七年春二月壬子左補闕兼知起居注李陽上封事: “其一曰: 古先哲王奉崇天道敬授人時故君知稼穡之艱難民識農桑之早晩. 以致家給人足年?歲稔按月令: ‘立春前出土牛以示農事之早晩’ 請擧故事以時行之. 其二曰: 躬耕帝籍寔明王重農之意虔行女功乃賢后佐君之德所以致誠於天地積慶于邦家. 按周禮內宰職曰: ‘上春詔王后率六宮之人生??之種而獻之于王.’ 以此言之王者所擧后必贊之. 方今上春祈穀於上帝吉日耕籍于東郊. 君雖有事於籍田后乃虧儀於獻種願依周禮光啓國風. 其三曰: 聖人俯察仰觀以通時變王者行仁布惠用遂物情. 按月令: ‘正月中氣後犧牲毋用牝禁止伐木無?無卵無聚大衆掩?埋?.’ 願當獻歲之晨遍布行春之令咸知時禁?識天常.” 敎曰: “李陽所論皆據典經合垂兪允. 其出土牛事今年立春已過取後年立春前所司更奏施行. 其獻種之事宜令禮官議定. 奏取籍田吉日王后親行始自今歲以作通規. 當正月中氣之初若公私祭犧牲勿用牝以傷生禁伐木無犯盛德所在. 無?無卵勿傷萌幼除禦寇城防要事之外毋聚大衆以防農. 或畜或人曝露枯骨腐肉皆令掩埋勿使死氣逆生氣也. 於戱! 天有四時春布陽和之德君行五敎仁爲禮義之先. 宜遵先聖之典謨用順勾芒之造化遂使飛沈遂性草木懷恩至於枯朽之群盡荷生成之惠不亦美乎. 宜頒兩京百司及十二牧知州縣鎭使等咸使知委勉行條制當體予意普示黎元無犯此令.”

#高麗史3卷-世家3-成宗-07-02-0988
秋九月辛丑賜李偉等及第.

#高麗史3卷-世家3-成宗-07-03-0988
冬十月宋遣銀靑光祿大夫尙書禮部侍郞上柱國呂端銀靑光祿大夫行左諫議上柱國呂祐之來加冊王檢校太尉加食邑一千戶食實封五百戶依前充大順軍使持節玄?州諸軍事玄?州都督上柱國高麗國王散官勳如故. 是年正月宋帝親耕籍田大赦改元端拱百官內外?加恩遂遣端等來冊王仍諭赦旨. 王旣受冊赦絞罪以下文班從仕年深者改服武班年老無子孫自癸卯年錄軍籍者皆放還鄕里兩班?加恩.

#高麗史3卷-世家3-成宗-07-04-0988
十二月乙丑朔依浮屠法以正五九月爲三長月禁屠殺.

#高麗史3卷-世家3-成宗-07-05-0988
是歲始定五廟.

#高麗史3卷-世家3-成宗-07-06-0988
以崔承老爲門下守侍中.

#高麗史3卷-世家3-成宗-08-01-0989
○(己丑)八年春二月庚辰敎曰: “聞朝野士庶之病者未能見醫亦無藥物不得?者多矣. 朕深欲遍賜醫藥然往古亦無博施之文. 自今內外文官五品武官四品以上疾病?令本司具錄以聞遣侍御醫尙藥直長*大醫醫正等齎藥往治之.” 群臣上表謝.

#高麗史3卷-世家3-成宗-08-02-0989
夏四月壬戌敎曰: “予方崇學校欲理邦家. 廓開函丈之筵廣募?衣之子給田莊而肄業差文學以爲師. 年年懸甲乙之科徵諸俊乂日日訪丘園之士待彼英?務得博識之儒使助??之政懸旌勿怠側席忘疲. 然牛毛之學者雖多麟角之成人甚少空係名於國學罕較藝於春場宵?凝懷寢興軫慮. 近覽有司所進擧人名數唯大學助敎宋承演羅州牧經學博士全輔仁誘以能諄合宣父博文之意誨而不倦副寡人勸學之心宜加?擢之恩用示殊尤之寵.”

#高麗史3卷-世家3-成宗-08-03-0989
乙丑始營*大廟.

#高麗史3卷-世家3-成宗-08-04-0989
癸酉王詣*大廟率百官輸材.

#高麗史3卷-世家3-成宗-08-05-0989
五月辛卯守侍中崔承老卒.

#高麗史3卷-世家3-成宗-08-06-0989
九月甲午彗星見赦.

#高麗史3卷-世家3-成宗-08-07-0989
冬十二月丙寅敎曰: “昔唐太宗每於皇考?忌月禁屠殺?天下僧寺限五日焚修轉念以爲常式. ?寡人幼而卽閔長又早孤未酬罔極之恩每軫追思之念?遵往轍以伸予懷. 可自今*大祖{太祖}忌齋王考戴宗忌齋期五日王?宣義王后忌齋期三日焚修轉念仍於是月禁屠殺斷肉膳.”

#高麗史3卷-世家3-成宗-08-08-0989
丁丑賜崔得中等及第.

#高麗史3卷-世家3-成宗-08-09-0989
遣侍郞韓藺卿兵部郞中魏德柔如宋帝?授光祿大夫.

#高麗史3卷-世家3-成宗-09-01-0990
○(庚寅)九年夏六月宋遣光祿卿柴成務*大常少卿趙化成等來加冊王推誠順化功臣食邑一千戶食實封四百戶餘如故王受冊赦絞罪以下.

#高麗史3卷-世家3-成宗-09-02-0990
秋九月丙子敎曰: “凡理國家必先務本. 務本莫過於孝三皇五帝之本務而萬事之紀百善之主也. 由是漢皇嘉楊引之尊親旌門表里晉帝?王祥之至孝命史書名. 寡人幼而?孤長亦庸昧?承顧托嗣守宗?追思祖考之平生幾傷駒隙每念兄弟之在昔益感?原. 是以取則六經依規三禮庶使一邦之俗咸歸五孝之門. 頃者遣使六道頒示敎條恤老弱之饑離賑鰥孤於窘乏求訪孝子順孫義夫節婦. 有全州求禮縣民孫順興其母病死?像奉祀三日一詣墳墓饗之如生. 雲梯縣祇弗驛民車達兄弟三人同養老母車達謂其妻事姑不謹卽以棄離二弟亦不婚?同心孝養. 西都牧丹里朴光廉母亡七日忽見枯木宛似母形負至其家養之盡禮. 南海狼山島民能宣女咸富其父死於毒?殯于寢室凡五月供膳無異平生. 慶州延日縣民鄭康俊女字伊及京城宋興坊崔氏女早寡不嫁孝事舅姑撫養兒息. 折衝府別將趙英葬母家園朝夕祀之. 其咸富等男女七人?令旌表門閭免其?役車達兄弟等四人免出驛島隨其所願編籍州縣順興等五人擬授官階以揚孝道今差起居郞金審言等往彼賜穀人一百石銀盂二事彩帛布幷六十八匹趙英超十等授銀靑光祿大夫檢校侍御司憲左武侯衛翊府郞將仍賜公服一襲銀三十兩綵二十匹. 於戱! 君后萬民之元首萬民君后之腹心若有爲善是吾福也若有爲惡亦吾憂也. 光顯奉親之行用彰美俗之心田野愚氓尙勤思孝搢紳君子其怠奉先能爲孝子於家門必作忠臣於邦國凡諸士庶可復予言.”

#高麗史3卷-世家3-成宗-09-03-0990
己卯敎曰: “我太祖應期降世敷德臨人百郡來庭三韓安堵. 尊居南面創置西京差宗室之親守咽喉之地分司職務各掌權機. 每當春秋親修齋祭欲防戎虜以固藩籬憑玆平壤之雄都固我祖宗之?業. 厥後聖神相繼社稷以寧或依前跡以遵行或命近臣而發遣臨時制斷歷代風殊. 寡人謬以??早承顧托感當年之盛化每切心遵聞往日之洪猷如承面訓今者天人合慶遐邇咸寧三農共賀於?穰九穀皆登於實熟欲取十月言邁遼城行祖?之舊規布邦家之新令. 非但視關河之夷險將兼知黎庶之安危?增尹牧之員刪定山川之祀. 其行次儀仗侍從官僚御膳樂官皆當?損. 西都留守官幷沿路州縣守令諸鎭戎帥不得輒離任所?予儉素之訓戒爾繁華之風.”

#高麗史3卷-世家3-成宗-09-04-0990
冬十月甲子幸西都敎曰: “虞舜巡泰嶽之年諸侯?至唐皇幸洛陽之日四海咸蘇. 是以遐開展義之風大擧省方之禮緬徵古列屬在時行. 朕纂御靈圖思崇寶業. 自卽眞於南面十換炎?未展禮於西巡再思行邁. 遵祖先之軌順時令之宜親省關河歷觀黎庶. 農桑?稔人物阜寧其沿路縣吏州司田夫野老?呼路左拜舞駕前競陳執贄之儀共表來蘇之意. 是穹蒼之所佑非??之敢當合施大賚之仁?慶中興之運. 扈從臣僚及西京等諸州郡見禁囚徒十惡外絞罪以下?令出獄. 平壤府開平黃洞安鳳信白貞?海等州牛峯兎山遂安土山十谷俠溪江陰德水臨津瓮津咸從軍岳等縣及安城等十一驛賜稻穀九千三百七十五石. 西京入流年八十以上者優賞各有差三品以上公服一襲五品以上彩二匹?頭二枚茶一十角九品以上綵一匹?頭一枚茶五角入流以上母妻年八十者三品以上布一十四匹茶二斤五品以上布一十匹茶一斤九品以上布六匹茶二角庶人男女百歲以上者令京官四品存問其家兼賜布二十匹稻穀一十石九十以上布四匹稻穀二石八十以上及篤疾者布三匹稻穀二石隨駕軍人有父母年八十者許先赴東京問安. 於戱! 乾坤覆載遐覃不宰之恩日月運行宛放無私之照. 適當在車駕之經歷固合垂雨露之霑滋.”

#高麗史3卷-世家3-成宗-09-05-0990
十二月戊申以姪誦爲開寧君敎曰: “周開麟趾之封禮崇藩屛漢?犬牙之制義篤宗支. 故能敷大命於四方固本支於百世景彼前烈予無*閒然崇德宮嫡男誦太祖令孫寡人猶子蒙能養正?當秤象之年德不踰閑. 已蘊成人之器歷觀前籍緬考古風睦親爲百世之良規慈幼是五常之雅旨. 雖當齒學敢?*?封. 將興美績於來今顯降殊恩於爰始. 今遣使工官御事知都省事朴良柔使副殿中監趙光等持節備禮冊爾爲開寧君爾其自家而國移孝爲忠遵君臣父子之規威儀不?習禮樂詩書之敎敦閱是勤. 勿務豪奢毋耽酒色. 知艱難於稼穡輔政敎於朝廷. 敬哉愼哉無廢予命.”

#高麗史3卷-世家3-成宗-09-06-0990
是歲敎曰: “秦皇御宇焚三代之詩書漢帝應期闡五常之載籍. 國家草創之始羅代喪亡之餘鳥跡玄文燼乎原燎龍圖瑞牒委於泥途. 累朝以來續寫亡篇連書闕典. 寡人自從嗣位益以崇儒踵修?日之所修繼補當年之所補沈隱士二萬餘卷寫在麟臺張司空三十車書藏在虎觀. 欲收四部之典籍以畜兩京之府藏. 靑衿無閱市之勞絳帳有執經之講. 使秦韓之舊俗知鄒魯之遺風識父慈子孝之常習兄友弟恭之懿. 宜令所司於西京開置修書院令諸生抄書史籍而藏之.”

#高麗史3卷-世家3-成宗-09-07-0990
遣兵官侍郞韓彦恭如宋謝恩.

#高麗史3卷-世家3-成宗-10-01-0991
○(辛卯)十年春二月辛酉遣諸道安慰使問民疾苦.

#高麗史3卷-世家3-成宗-10-02-0991
閏月癸酉始立社稷敎曰: “予聞社土地之主也地廣不可盡敬故封土爲社以報功也稷五穀之長也穀多不可?祭故立稷神以祭之. 禮曰: ‘王爲群姓立社曰大社; 自爲立社曰王社; 諸侯爲百姓立社曰國社; 自爲立社曰侯社; 大夫以下成群立社曰置社.’ 故有國有家者不可不立社稷上自天子下至大夫示本報功不可不備. 爰自聖祖至于累朝未置夏松之祀尙虧周栗之?. 朕纘承以來凡所施爲必依禮典. 子穆父昭之室??經營春祈秋報之壇方將創立其令群公擇地置壇.”

#高麗史3卷-世家3-成宗-10-03-0991
是月賜崔沆等及第.

#高麗史3卷-世家3-成宗-10-04-0991
夏四月庚寅韓彦恭還自宋獻大藏經. 王迎入內殿邀僧開讀下敎赦.

#高麗史3卷-世家3-成宗-10-05-0991
秋七月旱己酉敎曰: “季夏已?孟秋將半尙愆時雨深軫憂懷. 未知政化之陵夷歟? 刑賞之不中歟? 啓牢獄放囚徒避正殿?常膳勤祈寺院望祀山川未觀石燕之飛轉見金烏之赫. 由予凉德致此亢陽欲推養老之恩以表憂農之念. 准雍熙三年賜給老人制在京城庶民年八十以上者所司具錄姓名申聞.”

#高麗史3卷-世家3-成宗-10-06-0991
冬十月戊辰幸西都所經州縣父老有持牛酒以獻者酒以賜軍士牛還之.

#高麗史3卷-世家3-成宗-10-07-0991
逐鴨綠江外女眞於白頭山外居之.

#高麗史3卷-世家3-成宗-10-08-0991
遣翰林學士白思柔如宋謝賜經及御製.

#高麗史3卷-世家3-成宗-11-01-0992
○(壬辰)十一年夏六月甲子宋遣光祿卿劉式秘書少監陳靖加冊王檢校太師食邑一千戶食實封四百戶餘?如故. 初白思柔之入宋也孔目吏張仁詮上書陳便宜思柔以爲告國陰事. 仁詮不敢還至是帝命陳靖等領還且詔王釋仁詮罪王上表略曰: “小人?利豈虞僭越之誅聖主寬恩遠降哀矜之命其張仁詮已依詔旨放罪.”

#高麗史3卷-世家3-成宗-11-02-0992
秋七月壬辰朔流宗室郁于泗水縣.

#高麗史3卷-世家3-成宗-11-03-0992
冬十一月癸巳改州府郡縣及關驛江浦號.

#高麗史3卷-世家3-成宗-11-04-0992
十二月*大廟成庚申敎曰: “邦家之本宗廟爲先. 自昔帝王莫不增修*大室創立?宮設子穆父昭之班行三?五?之禮. 我國朝乘時擧義應運開都雖累經纂業承基而未設酎金灌玉. 朕以謬傳神器添屬孫謀爰自前年新營*大廟. 在朝儒臣等其議定昭穆位次??儀禮以聞.”

#高麗史3卷-世家3-成宗-11-05-0992
丙寅敎曰: “王者化成天下學校爲先. 祖述堯舜之風聿修周孔之道設邦國憲章之制辨君臣上下之儀非任賢儒豈成*?{軌}範. 揆天拓地保大定功固將崇?而行不可斯須而廢. 國朝創業已久守文以興. 寡人謬以?躬?居大寶思闡九流之說廣開四術之門. 發彼童蒙置諸學校?中*??{稷}下橫經之士成群夏序虞庠鼓?之徒爲市啓綸?而較藝闢會府以?材. 就省試者猶多占仙科者尙少. 斯則學無塾黨才未精硏. 其令有司相得勝地廣營學舍量給田莊使之金鍊爲眞玉磨成器. 凡在諸儒尙知予意.”

#高麗史3卷-世家3-成宗-11-06-0992
是月親?于*大廟.

#高麗史3卷-世家3-成宗-12-01-0993
○(癸巳)十二年春三月乙未敎曰: “朕聞王者父天母地兄日?月因時制禮追孝敬親天子七廟諸侯五廟祖功宗德左昭右穆大孝感于神明至德動乎天地. 我國以大聖生聖重明繼明保大定功超今越古. 朕謬?顧命纘守洪基遵奉祖先聿懷襟臆. 爰從去歲新作?宮締構旣完蒸嘗有次. 殷以十二君爲六代唐以一十帝爲九室. 晉書所云: ‘兄弟旁及禮之變也’ 則宜爲主立室不可以室限神. 兄弟一行禮文斯在. 宜奉惠定光景四主通爲一廟.”

#高麗史3卷-世家3-成宗-12-02-0993
夏五月西北界女眞報契丹謀擧兵來侵. 朝議謂其?我不以爲備.

#高麗史3卷-世家3-成宗-12-03-0993
秋八月甲戌賜李維賢等及第.

#高麗史3卷-世家3-成宗-12-04-0993
是月女眞復報契丹兵至. 始知事急分遣諸道兵馬齊正使.

#高麗史3卷-世家3-成宗-12-05-0993
冬十月以侍中朴良柔爲上軍使內史侍郞徐熙爲中軍使門下侍郞崔亮爲下軍使軍于北界以禦契丹.

#高麗史3卷-世家3-成宗-12-06-0993
閏月丁亥幸西京進次安北府聞契丹蕭遜寧攻破蓬山郡不得進乃還. 遣徐熙請和遜寧罷兵.

#高麗史3卷-世家3-成宗-13-01-0994
○(甲午)十三年春二月蕭遜寧致書曰: “近奉宣命: ‘但以彼國信好早通境土相接雖以小事大固有規儀而原始要終*?{須}存悠久. 若不設於預備慮中阻於使人. 遂與彼國相議便於要衝路陌創築城池者’ 尋准宣命自便斟酌擬於鴨江西里創築五城取三月初擬到築城處下手修築伏請大王預先指揮從安北府至鴨江東計二百八十里踏行穩便田地酌量地里遠近幷令築城發遣役夫同時下手其合築城數早與回報. 所貴交通車馬長開貢覲之途永奉朝廷自?安康之計.”

#高麗史3卷-世家3-成宗-13-02-0994
始行契丹統和年號.

#高麗史3卷-世家3-成宗-13-03-0994
夏四月甲辰?于*大廟?戴宗于第五室以功臣裴玄慶洪儒卜智謙申崇謙庾黔弼配太祖朴術熙金堅術配惠宗王式廉配定宗劉新城徐弼配光宗崔知夢配景宗. 大赦賜文武爵一級執事者二級百姓大?三日.

#高麗史3卷-世家3-成宗-13-04-0994
是月遣侍中朴良柔奉表如契丹告行正朔乞還?口.

#高麗史3卷-世家3-成宗-13-05-0994
六月遣元郁如宋乞師以報前年之役宋以北鄙甫寧不宜輕動但優禮遣還. 自是與宋絶.

#高麗史3卷-世家3-成宗-13-06-0994
秋八月癸巳臨軒覆試賜崔元信等及第.

#高麗史3卷-世家3-成宗-13-07-0994
是歲契丹遣崇祿卿蕭述管御史大夫李?等齎詔來撫諭.

#高麗史3卷-世家3-成宗-13-08-0994
以李承乾爲鴨江渡勾當使尋遣河拱辰代之.

#高麗史3卷-世家3-成宗-13-09-0994
遣使契丹進妓樂却之.

#高麗史3卷-世家3-成宗-14-01-0995
○(乙未)十四年春二月己卯敎曰: “觀乎天文以察時變觀乎人文化成天下文之時義大矣哉. 予恐業文之士?得科名各牽公務以廢素業. 其年五十以下未經知制誥者翰林院出題令每月進詩三篇賦一篇在外文官自爲詩三十篇賦一篇歲抄附計吏以進翰林院品題以聞.”

#高麗史3卷-世家3-成宗-14-02-0995
是月遣李周禎如契丹獻方物又進鷹.

#高麗史3卷-世家3-成宗-14-03-0995
夏四月丁丑內史侍郞崔亮卒.

#高麗史3卷-世家3-成宗-14-04-0995
五月戊午敎曰: “唐虞之制周漢之儀皆釐百?之名求奉一人之慶今以諸官司事體雖遵於禮典額名頗有所權稱考厥典常分其可否悉除假號克示通規.”

#高麗史3卷-世家3-成宗-14-05-0995
秋九月庚戌定十道.

#高麗史3卷-世家3-成宗-14-06-0995
辛酉覆試賜李子琳等及第.

#高麗史3卷-世家3-成宗-14-07-0995
是歲遣李知白如契丹獻方物.

#高麗史3卷-世家3-成宗-14-08-0995
遣童子十人於契丹習其語.

#高麗史3卷-世家3-成宗-14-09-0995
遣左承宣趙之?如契丹請婚以東京留守駙馬蕭恒德女許嫁.

#高麗史3卷-世家3-成宗-15-01-0996
○(丙申)十五年春三月契丹遣翰林學士張幹忠正軍節度使蕭熟葛來冊王曰: “漢重呼韓位列侯王之上周尊熊繹世開土宇之封. 朕法古爲君推恩及遠. 惟東溟之外域順北極以來王歲月屢遷梯航靡倦宜擧眞封之禮用旌內附之誠. 爰採?章敬敷寵數. 咨爾高麗國王王治地臨?壑勢壓蕃隅繼先人之茂勳理君子之舊國文而有禮智以識機能全事大之儀盡?酌中之?. 鴨江西限曾無恃險之心鳳?北瞻克備以時之貢. 言念忠敬宜示封崇升一品之貴階正獨坐之榮秩仍*?王爵. 益表國恩冊爾爲開府儀同三司尙書令高麗國王. 於戱! 海岱之表汝惟獨尊辰卞之區汝惟全有. 守玆富貴戒彼滿盈無庸小人之謀勿替大君之命敬修乃事用合朝經?爾國人同?壽域. 永揚休命可不美哉.” 幹等至西郊築壇傳冊王備禮受冊大赦.

#高麗史3卷-世家3-成宗-15-02-0996
遣韓彦卿如契丹納幣.

#高麗史3卷-世家3-成宗-15-03-0996
夏四月辛未鑄鐵錢.

#高麗史3卷-世家3-成宗-15-04-0996
秋七月乙巳郁死于泗水縣.

#高麗史3卷-世家3-成宗-15-05-0996
冬十二月丁巳賜郭元等及第.

#高麗史3卷-世家3-成宗-16-01-0997
○(丁酉)十六年秋八月乙未幸東京宴群臣扈從臣僚軍士賜物有差中外官各加勳階義夫節婦孝子順孫旌門賜物. 遂頒赦.

#高麗史3卷-世家3-成宗-16-02-0997
九月遂幸興禮府御大和樓宴群臣. 捕大魚於海中. 王不豫己巳至自東京.

#高麗史3卷-世家3-成宗-16-03-0997
冬十月戊午王疾大漸召開寧君誦親降誓言傳位移御內天王寺. 平章事王融請頒赦王曰: “死生在天何至釋有罪枉求延命乎. 且繼我者何以布新恩.” 不許薨. 壽三十八在位十六年. 謚曰文懿廟號成宗葬于南郊陵曰康陵穆宗五年加謚康威顯宗五年加章獻十八年加光孝文宗十年加獻明高宗四十年加襄定.

#高麗史3卷-世家3-成宗-16-04-0997
○李齊賢贊曰: 成宗立宗廟定社稷贍學以養士覆試以求賢勵守令恤其民賚孝節美其俗. 每下手?詞旨懇惻而以移風易俗爲務. 及乎契丹意在呑?遣將來侵夙駕西都進兵安北卽寇準?淵之策也. 其欲移關防於?嶺棄委積於大同當時庸臣之議耳必非成宗之本意也. 嚮若觀崔承老之書悅而繹之去浮誇務篤實以好古之心求新民之理行之無倦而戒其欲速躬行心得而推己及人齊變至魯魯變至道可冀也. 蕭遜寧爭能誣不恤民事以興無名之師李知白安敢援不革土風以爲却敵之策乎? 然其未老而樹繼嗣爲國家之慮長矣臨絶而惜肆赦達死生之理明矣所謂有志而可與有爲者非耶. 嗚呼賢哉.

#高麗史3卷-世家3-穆宗-00-00-0000
穆宗.

#高麗史3卷-世家3-穆宗-00-01-0000
穆宗宣讓大王諱誦字孝伸景宗長子母曰獻哀太后皇甫氏. 景宗五年庚辰五月壬戌生成宗卽位養于宮中九年六月封開寧君. 十六年十月戊午受內禪卽位.

#高麗史3卷-世家3-穆宗-00-02-0000
十一月遣閤門使王同穎如契丹告嗣位.

#高麗史3卷-世家3-穆宗-00-03-0000
十二月壬寅御威鳳樓赦褒孝順洗*?{痕}累救疾病文武官及僧徒加一級國內神*祗{祇}皆加勳號仍賜內外大?一日尊母皇甫氏爲王太后.

#高麗史3卷-世家3-穆宗-00-04-0000
是月契丹遣千牛衛大將軍耶律迪烈來賀千秋節. 王迎命告于成宗柩前.

#高麗史3卷-世家3-穆宗-01-01-0998
○(戊戌)元年春正月賜周仁傑等及第.

#高麗史3卷-世家3-穆宗-01-02-0998
三月賜姜周載等及第.

#高麗史3卷-世家3-穆宗-01-03-0998
夏四月壬子謁*大廟?成宗以侍中崔承老大師崔亮配享赦.

#高麗史3卷-世家3-穆宗-01-04-0998
以王生日爲長寧節.

#高麗史3卷-世家3-穆宗-01-05-0998
是月契丹以前王薨?還納幣之物.

#高麗史3卷-世家3-穆宗-01-06-0998
五月戊午敎有司曰: “太祖及皇考忌齋各限五日焚修輟朝一日惠定光戴成忌齋各限一日以爲常式.

#高麗史3卷-世家3-穆宗-01-07-0998
秋七月庚午太保內史令徐熙卒.

#高麗史3卷-世家3-穆宗-01-08-0998
癸未改西京爲鎬京.

#高麗史3卷-世家3-穆宗-02-01-0999
○(己亥)二年秋七月作眞觀寺于城南爲太后願刹.

#高麗史3卷-世家3-穆宗-02-02-0999
冬十月幸鎬京齋祭赦存問耆老賜物. 兩京諸鎭軍年八十以上有職者增級無職者除陪戎校尉扈駕八品以下員吏軍人賜物有差.

#高麗史3卷-世家3-穆宗-02-03-0999
契丹遣右常侍劉績來加冊王尙書令.

#高麗史3卷-世家3-穆宗-02-04-0999
日本國人道要彌刀等二十戶來投處之利川郡爲編戶.

#高麗史3卷-世家3-穆宗-02-05-0999
遣吏部侍郞朱仁紹如宋帝特召見仁紹自陳國人思慕華風爲契丹劫制之狀. 帝賜詔齎還.

#高麗史3卷-世家3-穆宗-03-01-1000
○(庚子)三年冬十月創崇敎寺爲願刹.

#高麗史3卷-世家3-穆宗-03-02-1000
是歲賜宋?等及第.

#高麗史3卷-世家3-穆宗-04-01-1001
○(辛丑)四年冬十一月幸中原府巡省風俗宴群臣赦扈從官及所歷州郡官加一階賜物有差.

#高麗史3卷-世家3-穆宗-05-01-1002
○(壬寅)五年夏四月壬申親享*大廟加上先王先后徽號.

#高麗史3卷-世家3-穆宗-05-02-1002
五月敎曰: “余以弱齡?登寶位繼祖先之基業思邦國之興安. 功不百而不行利非千而不務必欲延洪社稷開濟生靈. 爰自前年?于近日不?心之所欲謂爲時之可行或不念居安思危臨深履薄廣徵土木勞役軍夫築高臺而作深池爲資遊賞役人戶而造佛寺漫有經營. 此雖皆從執奏而施行豈非一人之失德? 非但致軍中之怨?抑亦爲宇內之艱難. 若有訓衆而練兵若有彼侵而我伐將何賈勇將何得人. 何異截羽翼而欲高飛去舟楫而涉大水. 古史云: ‘芳餌之下必有懸魚善賞之朝必有勇士. 古猶如此今豈無之.’ 庶欲防已往之愆違尤勵將來之懲勸. 特宣朕意用示軍行宜其所司各成六衛軍營備置職員將帥令其軍士?除雜役.”

#高麗史3卷-世家3-穆宗-05-03-1002
秋八月甲子賜朴元徽等及第.

#高麗史3卷-世家3-穆宗-06-01-1003
○(癸卯)六年春正月敎曰: “昔我太祖旣偃干戈大開庠序王室宗支橫經問道蓬廬賤子負?追師累朝以來才士不乏. 予謬以??嗣守艱大欲廣眞儒之道以崇往聖之猷. 但以誨人不倦者靡多好古敏求者盖寡州鄕之內?校之中或因小利或逐異端師長之敎授漸惰後學之功業不成. 今者闡闢容賢之門恢弘進善之路其三京十道群僚庶官體朕諭言勸其藝業令文儒醫卜之輩就經明博達之師博士師長?勸生徒有勤勞者錄名申聞.”

#高麗史3卷-世家3-穆宗-06-02-1003
二月辛酉敎曰: “唐以八元而理周因十亂而興爲國所資惟賢而已. 余幼失義方長無師訓. 臨朝?事慄慄兢兢豈謂去年以來屢見乾坤之變又多邊境之憂但深責己之懷敢有尤人之念. 追思?代或覽策書宋公發善言妖星退舍隋主修德政隣寇寢兵. 是知小善亦能動天感人. 克己自勤安敢飾非拒諫今見上自台輔下至庶僚曾無??之言但有阿諛之說. 嗚呼! 言而不用余宜自?危而不扶誰任其咎? 京官五品以上各上封事皆陳藥石之辭共贊邦家之業.”

#高麗史3卷-世家3-穆宗-06-03-1003
是年太后皇甫氏與金致陽通生子. 謀爲王後逼大良君詢爲僧.

#高麗史3卷-世家3-穆宗-07-01-1004
○(甲辰)七年春三月改定科擧法.

#高麗史3卷-世家3-穆宗-07-02-1004
夏四月賜黃周亮等及第.

#高麗史3卷-世家3-穆宗-07-03-1004
六月己未門下侍中韓彦恭卒.

#高麗史3卷-世家3-穆宗-07-04-1004
冬十一月甲寅幸鎬京齋祭赦杖罪以下養耆老加方嶽州鎭神*祗{祇}勳號.

#高麗史3卷-世家3-穆宗-08-01-1005
○(乙巳)八年春正月東女眞寇登州燒州鎭部落三十餘所遣將禦之.

#高麗史3卷-世家3-穆宗-08-02-1005
三月己酉汰外官.

#高麗史3卷-世家3-穆宗-08-03-1005
夏四月癸酉賜崔?等及第.

#高麗史3卷-世家3-穆宗-08-04-1005
是歲宋溫州文士周佇來投授禮賓注簿.

#高麗史3卷-世家3-穆宗-09-01-1006
○(丙午)九年六月戊戌震天成殿?吻. 王憂懼責己肆赦孝順義節?加恩賞加國內神*祗{祇}勳號. 文武三品以上加勳四品以下增一級九品以上入仕滿二十年者改服禪敎僧徒大德以上加法號年六十以上者加職有差.

#高麗史3卷-世家3-穆宗-09-02-1006
是歲彗星見.

#高麗史3卷-世家3-穆宗-10-01-1007
○(丁未)十年春二月契丹遣耶律延貴來加冊王爲守義保邦推誠奉聖功臣開府儀同三司守尙書令兼政事令上柱國食邑七千戶食實封七百戶.

#高麗史3卷-世家3-穆宗-10-02-1007
創眞觀寺九層塔.

#高麗史3卷-世家3-穆宗-10-03-1007
夏六月賜趙元等及第.

#高麗史3卷-世家3-穆宗-10-04-1007
秋七月戊寅流平章事韓藺卿于楊州吏部侍郞金諾于海島.

#高麗史3卷-世家3-穆宗-10-05-1007
冬十月戊申幸鎬京齋祭赦流罪以下加國內神*祗{祇}勳號.

#高麗史3卷-世家3-穆宗-10-06-1007
是歲鎬京地震.

#高麗史3卷-世家3-穆宗-11-01-1008
○(戊申)十一年春三月賜孫元仙等及第.

#高麗史3卷-世家3-穆宗-11-02-1008
冬十月幸鎬京齋祭.

#高麗史3卷-世家3-穆宗-12-01-1009
○(己酉)十二年春正月庚午幸崇敎寺及還中路暴風折傘盖柄.

#高麗史3卷-世家3-穆宗-12-02-1009
壬申御詳政殿觀燈大府油庫?延燒千秋殿王見殿宇府庫?燼悲嘆成疾不聽政. 王國師二僧*大醫奇貞業*大卜晉含祚*大史潘希渥宰臣?知政事劉瑨中樞院使崔沆給事中蔡忠順等直宿銀臺知銀臺事李周禎右承宣李作仁嬖臣左司郞中劉忠正閤門舍人庾行簡等直宿於內親從將軍庾方中郞將柳琮卓思政河拱辰常直近殿門刑部尙書陳?亦入內直宿戶部侍郞崔士威爲大定門別監閉諸宮門戒嚴唯開長春大定門. 仍設救命道場於長春乾化二殿. 王累日不豫常居於內厭見群臣. 宰臣震恐請入寢問疾不許. 王與蔡忠順崔沆密議立嗣遣皇甫兪義迎大良院君于神穴寺.

#高麗史3卷-世家3-穆宗-12-03-1009
西京都巡*?{檢}使康兆領甲卒而至遂謀廢立. 二月戊子請王出御龍興歸法寺. 己丑日色如張紅幕. 兆兵?入宮門王知不免與太后號泣出御法王寺. 俄而兪義等奉院君而至遂卽位. 兆廢王爲讓國公遣兵殺金致陽父子及庾行簡等七人. 王出自宣仁門侍臣. 初皆步從至是始有騎而從者. 至歸法寺解御衣換食而進. 兆召還沆等供職王謂沆曰: “頃府庫?而變起所忽皆由予不德夫復何怨. 但願歸老于鄕. 卿可奏新君且善輔佐.” 遂向忠州. 太后欲食王親奉盤盂*大后欲御馬王親執?. 行至積城縣兆使人弑之以王自刎聞取門扇爲棺權?于館王在位十二年壽三十性沈毅少有人君之度. 善射御嗜酒好獵不留意政事信狎嬖倖以及於禍. 踰月火葬縣南. 陵曰恭陵謚宣靈廟號愍宗皆康兆所撰定. 臣民莫不痛憤. 而顯宗未之知至契丹問罪始知之. 顯宗三年移葬城東改陵曰義謚曰宣讓廟號穆宗五年加謚孝思十八年加威惠文宗十年加克英高宗四十年加靖恭.

#高麗史3卷-世家3-穆宗-12-04-1009
○李齊賢贊曰: 慶父犯禮於魯不韋嫁禍於秦齊桓尸姜始皇?*毒{?}何救萬世之恥哉? 穆宗不戒覆車之轍防閑於初子母俱罹其殃社稷幾至於亡. 嗚呼! 宣讓之不幸也抑非不幸也.

世家卷第三.


#高麗史4卷-世家4-00-00-00-0000
世家卷第四. 高麗史四.
正憲大夫工曹判書集賢殿大提學知  經筵春秋館事兼成均大司成臣鄭麟趾奉  敎修.

#高麗史4卷-世家4-顯宗1-00-00-0000
顯宗一.

#高麗史4卷-世家4-顯宗1-00-01-0000
顯宗元文大王諱詢字安世安宗之子母曰孝肅王后皇甫氏. 成宗十一年壬辰七月壬辰生. 稍長封大良院君年十二. 千秋太后忌之逼令祝髮. 初寓崇敎寺有僧夢見大星隕寺庭變爲龍又變爲人卽王也. 由是衆多奇之穆宗九年移寓三角山*神?寺{神穴寺}. 太后屢遣人謀害. 寺有老僧*?{穴}地於室而匿之上置臥榻以防不測. 一日王偶題溪水詩曰: “一條流出白雲峯萬里滄溟去路通莫道潺湲巖下在不多時日到龍宮.” 詠小蛇曰: “小小蛇兒?藥欄滿身紅錦自斑?莫言長在花林下一旦成龍也不難.” 又夢聞?聲砧響問於術士以方言解之曰: “?鳴高貴位砧響御近當是卽位之兆也.” 十二年二月己丑奉迎卽位於延寵殿.

#高麗史4卷-世家4-顯宗1-00-02-0000
庚寅以康兆爲中臺使李鉉雲爲中臺副使蔡忠順爲直中臺尹餘爲尙書右丞兼直中臺.

#高麗史4卷-世家4-顯宗1-00-03-0000
是月遣司農卿王日卿如契丹告哀稱嗣.

#高麗史4卷-世家4-顯宗1-00-04-0000
罷敎坊放宮女一百餘人毁?苑亭珍禽奇獸龜魚之類放之山澤.

#高麗史4卷-世家4-顯宗1-00-05-0000
三月以柳允孚爲門下侍中柳邦憲爲門下侍郞平章事康兆爲吏部尙書?知政事陳?爲刑部尙書?知政事劉瑨王同穎爲尙書左右僕射崔沆金審言爲左右散騎常侍蔡忠順爲吏部侍郞左*鍊{諫}議大夫金勵爲兵部尙書文仁渭爲工部尙書.

#高麗史4卷-世家4-顯宗1-00-06-0000
是月議築開京羅城.

#高麗史4卷-世家4-顯宗1-00-07-0000
四月丙戌朔遣借工部侍郞李有恒如契丹賀太后生辰.

#高麗史4卷-世家4-顯宗1-00-08-0000
甲午追謚考?.

#高麗史4卷-世家4-顯宗1-00-09-0000
戊戌赦養老病放逋懸輕?役賞功臣褒賢士錄勳舊除女樂濟軍粮群望神祇加勳號增文武官爵.

#高麗史4卷-世家4-顯宗1-00-10-0000
五月戊辰改英華館爲會同館.

#高麗史4卷-世家4-顯宗1-00-11-0000
乙亥納延興宮主女金氏爲妃.

#高麗史4卷-世家4-顯宗1-00-12-0000
戊寅赦徒罪以下加文武官階一級考滿者增秩賜京軍布有差南道民戶實東北邊鎭者放歸田里.

#高麗史4卷-世家4-顯宗1-00-13-0000
是月賜安昌齡等及第.

#高麗史4卷-世家4-顯宗1-00-14-0000
六月東北界蝗.

#高麗史4卷-世家4-顯宗1-00-15-0000
七月癸酉敎文官常?以上各上封事極言時政得失.

#高麗史4卷-世家4-顯宗1-00-16-0000
辛巳御毬庭集民男女年八十以上及篤疾者六百三十五人賜酒食布帛茶藥有差.

#高麗史4卷-世家4-顯宗1-00-17-0000
以翰林學士崔沆爲師傅.

#高麗史4卷-世家4-顯宗1-00-18-0000
八月甲午門下侍郞平章事柳邦憲卒.

#高麗史4卷-世家4-顯宗1-00-19-0000
十月壬午以韋壽餘爲門下侍郞平章事陳?爲內史侍郞平章事.

#高麗史4卷-世家4-顯宗1-00-20-0000
十二月丙申敎曰: “朕?承祖業恭紹丕基御玄?之封彊奉皇天之眷命. 子育黎庶不敢遑寧. 慮一德之未孚或?倫之攸?. 每躬勤於聽斷冀馴致於*大平. 昨者方及秋旻未收?霧陰陽交錯氣候乖差. 是增若?之誠乃切責躬之戒. 避正殿?常羞?食宵衣心祈口禱果蒙感通便致淸和. 可謂能敬無災轉禍爲福. 固合益思祗畏仰副高明更勤恤於邦家愈勵精於政事. 然萬機之務獨理爲難. 允資臣下之功共?乾坤之道. 方因儆懼乃示箴言. 若乃衡軸之司實是民瞻之地固宜*??綸闕漏獻納謨明斟酌化源佐佑王業. ??材之職選士之權搜草澤而無使遺賢勉公平而勿遵阿黨. 或懸科設法折獄審刑合盡哀矜不行苛刻足召和氣?無沈寃. 至於百執事恪居官聯謹守職務?之以揚淸激濁省之以背公向私. 逮夫牧守之官各懷字民之心無忘愛物之意. 至於鎭邊將帥訓齊師旅育養驍雄務備不虞戒于無度. 咨汝中外卿士當夙夜以匪懈在終始以不?. 噫天鑑非遙旣垂敬戒予心勿怠已致感通更增夕*?{?}之誠冀賴日新之慶. 故求共理以保將來.”

#高麗史4卷-世家4-顯宗1-01-01-1010
○(庚戌)元年春正月乙丑廢上元道場.

#高麗史4卷-世家4-顯宗1-01-02-1010
閏二月甲子復燃燈會.

#高麗史4卷-世家4-顯宗1-01-03-1010
夏四月癸丑親祀*大廟.

#高麗史4卷-世家4-顯宗1-01-04-1010
己未賜徐崧等及第.

#高麗史4卷-世家4-顯宗1-01-05-1010
五月甲申流尙書左司郞中河拱辰和州防禦郞中柳宗于遠島. 拱辰嘗擊東女眞見敗. 宗恨之會女眞九十五人來朝至和州館宗盡殺之故?坐流. 女眞訴于契丹契丹主謂群臣曰: “高麗康兆弑君大逆也宜發兵問罪.”

#高麗史4卷-世家4-顯宗1-01-06-1010
秋七月戊寅朔契丹遣給事中梁炳大將軍那律允來問前王之故.

#高麗史4卷-世家4-顯宗1-01-07-1010
八月丁未朔遣內史侍郞平章事陳?直中臺尙書右丞尹餘如契丹.

#高麗史4卷-世家4-顯宗1-01-08-1010
九月遣左司員外郞金延保如契丹秋季問候左司郞中王佐暹將作丞白日昇如契丹東京修好.

#高麗史4卷-世家4-顯宗1-01-09-1010
冬十月丙午朔以?知政事康兆爲行營都統使檢校尙書右僕射上將軍安紹光爲行營都兵馬使少府監崔賢敏爲左軍兵馬使刑部侍郞李昉爲右軍兵馬使禮賓卿朴忠淑爲中軍兵馬使刑部尙書崔士威爲統軍使率兵三十萬軍于通州以備契丹.

#高麗史4卷-世家4-顯宗1-01-10-1010
癸丑契丹遣給事中高正閤門引進使韓杞來告興師?知政事李禮均右僕射王同穎如契丹請和.

#高麗史4卷-世家4-顯宗1-01-11-1010
十一月丙子朔遣起居郞姜周載如契丹賀冬至.

#高麗史4卷-世家4-顯宗1-01-12-1010
契丹主遣將軍蕭凝來告親征.

#高麗史4卷-世家4-顯宗1-01-13-1010
庚寅復八關會王御威鳳樓觀樂.

#高麗史4卷-世家4-顯宗1-01-14-1010
辛卯契丹主自將步騎四十萬渡鴨綠江圍興化鎭. 楊規李守和等固守不降.

#高麗史4卷-世家4-顯宗1-01-15-1010
己亥康兆與契丹戰于通州敗績就擒.

#高麗史4卷-世家4-顯宗1-01-16-1010
庚戌丹兵陷郭州.

#高麗史4卷-世家4-顯宗1-01-17-1010
壬子丹兵至淸水江安北都護府使工部侍郞朴暹棄城遁州民皆潰.

#高麗史4卷-世家4-顯宗1-01-18-1010
癸丑丹兵至西京焚中興寺塔甲寅陷肅州.

#高麗史4卷-世家4-顯宗1-01-19-1010
庚申大流星隕于郭州.

#高麗史4卷-世家4-顯宗1-01-20-1010
辛酉契丹主攻西京不拔解圍而東.

#高麗史4卷-世家4-顯宗1-01-21-1010
癸亥西京神祠旋風忽起契丹軍馬皆?.

#高麗史4卷-世家4-顯宗1-01-22-1010
召還河拱辰柳宗復其爵.

#高麗史4卷-世家4-顯宗1-01-23-1010
壬申夜王與后妃避丹兵南幸.

#高麗史4卷-世家4-顯宗1-01-24-1010
甲戌次楊州遣河拱辰及戶部員外郞高英起奉表往丹營請和.

#高麗史4卷-世家4-顯宗1-02-01-1011
○(辛亥)二年春正月乙亥朔契丹主入京城焚燒*大廟宮闕民屋皆盡. 是日王次廣州.

#高麗史4卷-世家4-顯宗1-02-02-1011
丁丑扈從諸臣聞拱辰等被執皆驚懼散走惟侍郞忠肅張延祐蔡忠順周佇柳宗金應仁不去.

#高麗史4卷-世家4-顯宗1-02-03-1011
戊寅王發廣州次鼻腦驛.

#高麗史4卷-世家4-顯宗1-02-04-1011
壬午次長谷驛.

#高麗史4卷-世家4-顯宗1-02-05-1011
乙酉丹兵退.

#高麗史4卷-世家4-顯宗1-02-06-1011
丙戌王過仁義縣次水多驛丁亥踰蘆嶺入羅州.

#高麗史4卷-世家4-顯宗1-02-07-1011
乙未王回駕次伏龍驛.

#高麗史4卷-世家4-顯宗1-02-08-1011
戊戌次古阜郡己亥次金溝縣庚子次全州留七日.

#高麗史4卷-世家4-顯宗1-02-09-1011
壬寅楊規金叔興與契丹戰死.

#高麗史4卷-世家4-顯宗1-02-10-1011
癸卯契丹主渡鴨綠江引去.

#高麗史4卷-世家4-顯宗1-02-11-1011
以蔡忠順爲秘書監朴暹爲司宰卿周佇爲禮部侍郞中樞院直學士韓昌弼爲閤門通事舍人. 暹自安北遁還京都?家往其鄕務安縣道逢車駕隨至羅州已而辭歸又聞兵退來謁乃有是命時議譏之.

#高麗史4卷-世家4-顯宗1-02-12-1011
二月丁未發全州次礪陽縣戊申次公州留六日. 納金殷傅長女爲妃.

#高麗史4卷-世家4-顯宗1-02-13-1011
庚戌以金繼夫爲兵部侍郞李端爲吏部員外郞.

#高麗史4卷-世家4-顯宗1-02-14-1011
丁巳次淸州.

#高麗史4卷-世家4-顯宗1-02-15-1011
己未設燃燈會于行宮是後例以二月望行之.

#高麗史4卷-世家4-顯宗1-02-16-1011
庚申發淸州丁卯還京都入御壽昌宮.

#高麗史4卷-世家4-顯宗1-02-17-1011
己巳刑部奏: “劉彦卿世受國恩不思報效率先降敵請流配妻子.” 從之.

#高麗史4卷-世家4-顯宗1-02-18-1011
三月戊子以卓思政爲御史中丞.

#高麗史4卷-世家4-顯宗1-02-19-1011
辛丑以劉瑨爲內史侍郞平章事趙之?崔士威?知政事.

#高麗史4卷-世家4-顯宗1-02-20-1011
夏四月丁未以卓思政爲右諫議大夫.

#高麗史4卷-世家4-顯宗1-02-21-1011
以久旱禱雨于宗廟移市肆禁屠宰斷?扇審寃獄恤窮?.

#高麗史4卷-世家4-顯宗1-02-22-1011
己酉以皇甫兪義崔昌?爲侍御史柳韶爲殿中侍御史金宗鉉朴從儉?爲監察御史.

#高麗史4卷-世家4-顯宗1-02-23-1011
壬子贈戰沒中丞盧?禮賓卿.

#高麗史4卷-世家4-顯宗1-02-24-1011
丙辰賜戰沒大將軍蔡溫謙申寧漢郞將元泰別將崔元拾遺乘里仁太史丞柳仁澤家米布有差.

#高麗史4卷-世家4-顯宗1-02-25-1011
丁巳命有司收?中外戰死骸骨祭之.

#高麗史4卷-世家4-顯宗1-02-26-1011
敎宰相曰: “語云: ‘危而不持顚而不扶將焉用彼相’ 書曰: ‘惟木從繩則正后從諫則聖,’ 君臣之義得不悉心以匡救乎. 朕自?纘服備歷艱危夙夜競愧思免厥愆卿等勉輔不逮且無面從.”

#高麗史4卷-世家4-顯宗1-02-27-1011
以李靖崔輔成爲尙書左右丞.

#高麗史4卷-世家4-顯宗1-02-28-1011
辛酉禱雨于松嶽大雨.

#高麗史4卷-世家4-顯宗1-02-29-1011
乙丑遣工部郞中王瞻如契丹謝班師. 先是王欲遣使契丹命太史筮之得乾之蠱. 奏曰: “乾爲君爲父乾健則無所不通. 九五曰: ‘飛龍在天利見大人.’ 蠱之爲卦尊者在上卑者在下此亦以下事上之象吉.”

#高麗史4卷-世家4-顯宗1-02-30-1011
丁卯置迎賓會仙二館以待諸國使.

#高麗史4卷-世家4-顯宗1-02-31-1011
五月乙亥東北女眞酋長?乙豆率其屬七十人來獻方物. 各賜衣服銀皿.

#高麗史4卷-世家4-顯宗1-02-32-1011
戊寅以庾方爲兵部尙書兼上將軍; 崔賢敏爲工部尙書; 金審言爲禮部尙書; 崔?爲右拾遺.

#高麗史4卷-世家4-顯宗1-02-33-1011
丁亥加平壤木覓橋淵道知巖東明王等神勳號.

#高麗史4卷-世家4-顯宗1-02-34-1011
丁酉以朴昇爲殿中侍御史.

#高麗史4卷-世家4-顯宗1-02-35-1011
六月癸卯朔以姜邯贊爲翰林學士承旨.

#高麗史4卷-世家4-顯宗1-02-36-1011
丁卯以李靖爲殿中監孫夢周爲尙書左丞.

#高麗史4卷-世家4-顯宗1-02-37-1011
秋七月癸酉以崔士威爲西北面行營都統使; 張延祐蔡忠順?爲中樞使.

#高麗史4卷-世家4-顯宗1-02-38-1011
甲申刑部奏: “郞中白行隣當南幸之際留在京城自稱御史中丞與李因禮巨貞等召募徒奴爲軍見敵不戰而潰請除名.” 從之.

#高麗史4卷-世家4-顯宗1-02-39-1011
壬辰敎曰: “去年契丹圍西京沙門法言見義奮勇忘生徇國可贈首座.”

#高麗史4卷-世家4-顯宗1-02-40-1011
八月癸卯刑部奏: “趙容謙柳僧虔李載崔?崔成義林卓當南幸之時驚動行宮請除名支配.” 從之.

#高麗史4卷-世家4-顯宗1-02-41-1011
甲辰以梁?爲御史中丞.

#高麗史4卷-世家4-顯宗1-02-42-1011
乙巳以文仁渭爲右僕射; 朴忠淑爲西京副留守.

#高麗史4卷-世家4-顯宗1-02-43-1011
庚戌以張延祐判御史臺事.

#高麗史4卷-世家4-顯宗1-02-44-1011
丙辰論康兆黨流卓思政朴昇崔昌魏從政康隱于海島.

#高麗史4卷-世家4-顯宗1-02-45-1011
丁巳以皇甫兪義爲吏部郞中; 柳韶爲侍御史; 曹子奇李擇成?爲殿中侍御史; 李仁澤爲監察御史.

#高麗史4卷-世家4-顯宗1-02-46-1011
乙丑遣戶部侍郞崔元信如契丹.

#高麗史4卷-世家4-顯宗1-02-47-1011
丙寅御寬仁殿門饗耆老孤獨篤疾者賜物有差.

#高麗史4卷-世家4-顯宗1-02-48-1011
己巳以?知政事崔士威爲西京留守.

#高麗史4卷-世家4-顯宗1-02-49-1011
是月增修松嶽城.

#高麗史4卷-世家4-顯宗1-02-50-1011
築西京皇城.

#高麗史4卷-世家4-顯宗1-02-51-1011
東女眞百餘?寇慶州.

#高麗史4卷-世家4-顯宗1-02-52-1011
九月丙子左僕射?知政事趙之?卒.

#高麗史4卷-世家4-顯宗1-02-53-1011
以崔士威爲吏部尙書; 朴暹爲將作監; 康義爲尙書右丞; 朴從儉爲侍御史.

#高麗史4卷-世家4-顯宗1-02-54-1011
乙酉耽羅乞依州郡例賜朱記許之.

#高麗史4卷-世家4-顯宗1-02-55-1011
壬辰以李昉爲西京副留守.

#高麗史4卷-世家4-顯宗1-02-56-1011
冬十月庚子朔以兵部尙書庾方?知政事西京留守兼西北面行營都兵馬使.

#高麗史4卷-世家4-顯宗1-02-57-1011
乙丑遣都官郞中金崇義如契丹賀冬至.

#高麗史4卷-世家4-顯宗1-02-58-1011
命尙書張延*??{張延?}修營宮闕.

#高麗史4卷-世家4-顯宗1-02-59-1011
十一月壬午遣刑部侍郞金殷傅如契丹賀生辰.

#高麗史4卷-世家4-顯宗1-02-60-1011
十二月己酉以文仁渭?知政事.

#高麗史4卷-世家4-顯宗1-02-61-1011
是月契丹殺河拱辰.

#高麗史4卷-世家4-顯宗1-03-01-1012
○(壬子)三年春二月甲辰女眞酋長麻尸底率三十姓部落子弟來獻土馬三十姓曰阿干頓曰尼忽曰尼方固曰門質老曰弗遮利曰居質阿曰?閒逸曰尼質阿曰耶邏多曰邀揭?曰要悅逸曰鬱?曰烏臨大曰蒙骨?曰暈底憲曰徒怠曰耶兀逸曰拏乙信曰拏乙晏曰冬骨逸曰支?逸曰魚瑟殷曰?乙逸曰塗沒尼曰云突梨曰押閒伊曰惱一伊曰排門異曰佛徐逸曰滿尹伊.

#高麗史4卷-世家4-顯宗1-03-02-1012
乙卯敎曰: “語曰: ‘百姓不足君孰與足’ 頃因戎事民失農業道?相望. 念黎庶之若此豈君父之獨安. 其令尙食大官?省常膳.”

#高麗史4卷-世家4-顯宗1-03-03-1012
戊午以韋壽餘爲侍中劉瑨爲門下侍郞崔士威爲內史侍郞平章事崔沆爲吏部尙書?知政事朴忠淑爲尙書左僕射蔡忠順爲禮部尙書.

#高麗史4卷-世家4-顯宗1-03-04-1012
三月庚午慶州地震.

#高麗史4卷-世家4-顯宗1-03-05-1012
壬申宋人王福錢華楊太葉淸王弩李太林惜來投.

#高麗史4卷-世家4-顯宗1-03-06-1012
夏四月癸亥門下侍中韋壽餘卒.

#高麗史4卷-世家4-顯宗1-03-07-1012
是月霜.

#高麗史4卷-世家4-顯宗1-03-08-1012
契丹詔王親朝.

#高麗史4卷-世家4-顯宗1-03-09-1012
五月己巳東女眞寇淸河迎日長?縣遣都部署文演姜民瞻李仁澤曹子奇督州郡兵擊走之.

#高麗史4卷-世家4-顯宗1-03-10-1012
撤慶州朝遊宮以其材修皇龍寺塔.

#高麗史4卷-世家4-顯宗1-03-11-1012
乙酉謁元陵.

#高麗史4卷-世家4-顯宗1-03-12-1012
丙戌集僧于內殿講仁王般若經.

#高麗史4卷-世家4-顯宗1-03-13-1012
六月甲辰以時御宮庭湫隘令常?官五日一見.

#高麗史4卷-世家4-顯宗1-03-14-1012
乙巳以李守和爲左拾遺.

#高麗史4卷-世家4-顯宗1-03-15-1012
庚戌宋人葉居?林德王皓來投.

#高麗史4卷-世家4-顯宗1-03-16-1012
癸丑禮官請令中外陳賀生辰. 敎曰: “寡人早値閔凶永違供養. 每及?勞之日益切追感之心豈忍悲懷反受慶會. 今後兩京諸道進賀一切禁之止置祝壽道場永爲恒式.”

#高麗史4卷-世家4-顯宗1-03-17-1012
監察御史李仁澤與東北面行營兵馬使姜邯贊有隙論訴不已命罷仁澤職.

#高麗史4卷-世家4-顯宗1-03-18-1012
以旱命有司治?獄放輕繫禱祠山川.

#高麗史4卷-世家4-顯宗1-03-19-1012
甲子遣刑部侍郞田拱之如契丹夏季問候且告王病不能親朝丹主怒詔取興化通州龍州鐵州郭州龜州等六城.

#高麗史4卷-世家4-顯宗1-03-20-1012
秋七月戊寅敎曰: “朕頃在泗水彦孝孝質二人扶持左右夙著勤勞可賜良田以賞其勞.”

#高麗史4卷-世家4-顯宗1-03-21-1012
八月丙申朔日食.

#高麗史4卷-世家4-顯宗1-03-22-1012
戊戌日本國潘多等三十五人來投.

#高麗史4卷-世家4-顯宗1-03-23-1012
壬寅耽羅人來獻大船二?.

#高麗史4卷-世家4-顯宗1-03-24-1012
東北州鎭有年.

#高麗史4卷-世家4-顯宗1-03-25-1012
九月己巳遣西頭供奉官文儒領如契丹來遠城.

#高麗史4卷-世家4-顯宗1-03-26-1012
冬十月丙午南楚人陸世寧等來獻方物.

#高麗史4卷-世家4-顯宗1-03-27-1012
閏月女眞毛逸羅?乙豆率部落三十姓詣和州乞盟許之.

#高麗史4卷-世家4-顯宗1-03-28-1012
庚午遣工部尙書?知政事張瑩禮部侍郞劉徵弼如契丹.

#高麗史4卷-世家4-顯宗1-03-29-1012
癸未契丹使*大尉韓?來.

#高麗史4卷-世家4-顯宗1-03-30-1012
十二月丁丑慶州地震.

#高麗史4卷-世家4-顯宗1-03-31-1012
敎曰: “昔在晉朝大室燒毁杜預謝鯤等奏修嘉德門權安神主以行祭禮. 今以寡人不德致令淸廟挻災惻愴雖深興營未暇. 乃欲先造木主置于齋坊其令禮官擬議奏聞.”

#高麗史4卷-世家4-顯宗1-03-32-1012
庚寅張瑩與契丹引進使李延弘來.

#高麗史4卷-世家4-顯宗1-03-33-1012
是月作西京木覓祠神像.

#高麗史4卷-世家4-顯宗1-03-34-1012
創重光寺.

#高麗史4卷-世家4-顯宗1-04-01-1013
○(癸丑)四年春正月丁酉遣禮賓少卿張?如契丹.

#高麗史4卷-世家4-顯宗1-04-02-1013
庚戌宋?人戴翼來投. 授儒林郞守宮令賜衣物田莊.

#高麗史4卷-世家4-顯宗1-04-03-1013
辛酉以金作賓爲御史中丞韓昌弼爲右補闕黃周亮爲侍御史.

#高麗史4卷-世家4-顯宗1-04-04-1013
壬午慶州地震.

#高麗史4卷-世家4-顯宗1-04-05-1013
癸未敎曰: “朕以?躬?爲元首愆違所積變異相仍. ?不妄作是用憂懼宜令有司講求?災之道以聞.”

#高麗史4卷-世家4-顯宗1-04-06-1013
庚寅遣中樞院使蔡忠順如契丹.

#高麗史4卷-世家4-顯宗1-04-07-1013
三月辛丑金州地震.

#高麗史4卷-世家4-顯宗1-04-08-1013
戊申契丹使左監門衛大將軍耶律行平來責取興化等六城.

#高麗史4卷-世家4-顯宗1-04-09-1013
夏四月乙丑右常侍全輔仁上表乞致仕不允.

#高麗史4卷-世家4-顯宗1-04-10-1013
丙子隕霜殺草.

#高麗史4卷-世家4-顯宗1-04-11-1013
癸未以工部尙書?知政事張瑩爲西京留守.

#高麗史4卷-世家4-顯宗1-04-12-1013
五月丁酉契丹來告改統和爲開泰.

#高麗史4卷-世家4-顯宗1-04-13-1013
壬寅女眞引契丹兵將渡鴨綠江大將軍金承渭等擊却之.

#高麗史4卷-世家4-顯宗1-04-14-1013
癸卯納敬章太子女爲妃.

#高麗史4卷-世家4-顯宗1-04-15-1013
六月丁卯遣借尙書右丞金作賓如契丹賀改元.

#高麗史4卷-世家4-顯宗1-04-16-1013
癸酉松嶽崩.

#高麗史4卷-世家4-顯宗1-04-17-1013
秋七月戊申契丹使耶律行平復來索六城.

#高麗史4卷-世家4-顯宗1-04-18-1013
八月乙亥謁義陵赦.

#高麗史4卷-世家4-顯宗1-04-19-1013
九月丙午御寬仁殿覆試賜林維幹等及第.

#高麗史4卷-世家4-顯宗1-04-20-1013
庚戌敎曰: “輔國大將軍宋能驃騎大將軍庾孫逮事太祖從軍有勞今尙無恙已及期?其各加大匡.”

#高麗史4卷-世家4-顯宗1-04-21-1013
丙辰以吏部尙書?知政事崔沆監修國史禮部尙書金審言修國史禮部侍郞周佇內史舍人尹徵古侍御史黃周亮右拾遺崔??爲修撰官.

#高麗史4卷-世家4-顯宗1-04-22-1013
冬十月修功臣堂.

#高麗史4卷-世家4-顯宗1-04-23-1013
十一月丁未金州地震.

#高麗史4卷-世家4-顯宗1-04-24-1013
十二月戊午朔日食.

#高麗史4卷-世家4-顯宗1-04-25-1013
丙戌金慶二州地震.

#高麗史4卷-世家4-顯宗1-05-01-1014
○(甲寅)五年春正月甲午宮闕成.

#高麗史4卷-世家4-顯宗1-05-02-1014
壬子彗見于五車.

#高麗史4卷-世家4-顯宗1-05-03-1014
二月庚申彗入大陵.

#高麗史4卷-世家4-顯宗1-05-04-1014
甲子御新闕.

#高麗史4卷-世家4-顯宗1-05-05-1014
鐵利國主那沙使女眞萬豆來獻馬及貂鼠靑鼠皮.

#高麗史4卷-世家4-顯宗1-05-06-1014
丙子敎: “民年七十以上無官者?加正位級.”

#高麗史4卷-世家4-顯宗1-05-07-1014
甲申以光休梁一巨貞?爲郞將以賞戰功.

#高麗史4卷-世家4-顯宗1-05-08-1014
三月庚寅白虹貫日.

#高麗史4卷-世家4-顯宗1-05-09-1014
辛丑白氣貫日.

#高麗史4卷-世家4-顯宗1-05-10-1014
壬子敎曰: “追尊祖考以明功烈人子之志也. 朕取來月饗于?宮宜委所司議定.” 禮官奏加上先王先后尊謚.

#高麗史4卷-世家4-顯宗1-05-11-1014
夏四月甲戌致仕門下侍中柳允孚加內史令.

#高麗史4卷-世家4-顯宗1-05-12-1014
丙子親?于齋坊始以穆宗?赦流罪以下.

#高麗史4卷-世家4-顯宗1-05-13-1014
以劉瑨檢校太師守門下侍中; 崔士威爲門下侍郞平章事; 金審言爲內史侍郞平章事.

#高麗史4卷-世家4-顯宗1-05-14-1014
丁丑賜禹玄符等及第.

#高麗史4卷-世家4-顯宗1-05-15-1014
五月辛卯太白晝見.

#高麗史4卷-世家4-顯宗1-05-16-1014
丙午中樞院副使田拱之卒.

#高麗史4卷-世家4-顯宗1-05-17-1014
六月庚申敎曰: “防戍軍道死者官給*?{斂}具函其骨驛送于家其商旅死而不記姓名本貫者所在官司爲之權?誌其老壯形貌勿使疑誤以爲永式.”

#高麗史4卷-世家4-顯宗1-05-18-1014
是月加陳?李禮均爲門下侍郞平章事王同穎爲內史侍郞平章事尹餘爲司宰卿王佐暹爲將作少監以奉使契丹被留未還也.

#高麗史4卷-世家4-顯宗1-05-19-1014
秋七月庚寅修社稷壇.

#高麗史4卷-世家4-顯宗1-05-20-1014
八月甲子遣內史舍人尹徵古如宋獻金線織成龍鳳鞍?繡龍鳳鞍?各二良馬二十二匹仍請歸附如舊宋帝詔登州置館于海次以待之.

#高麗史4卷-世家4-顯宗1-05-21-1014
己巳移御明福宮.

#高麗史4卷-世家4-顯宗1-05-22-1014
丙子慶州地震.

#高麗史4卷-世家4-顯宗1-05-23-1014
己卯以內史侍郞平章事金審言爲西京留守盧?爲御史中丞.

#高麗史4卷-世家4-顯宗1-05-24-1014
癸未以梁?爲吏部侍郞中樞副使.

#高麗史4卷-世家4-顯宗1-05-25-1014
九月乙酉以孫夢周爲翰林學士承旨李?爲翰林學士.

#高麗史4卷-世家4-顯宗1-05-26-1014
丙申契丹遣將軍李松茂又索六城.

#高麗史4卷-世家4-顯宗1-05-27-1014
冬十月己未契丹遣國舅詳穩蕭敵烈來侵通州興化鎭將軍鄭神勇別將周演擊敗之斬七百餘級溺江死者甚衆.

#高麗史4卷-世家4-顯宗1-05-28-1014
十一月癸未朔上將軍金訓崔質等率諸衛軍作亂流中樞院使張延祐日直皇甫兪義.

#高麗史4卷-世家4-顯宗1-05-29-1014
乙酉金訓等請武官常?以上皆兼文官從之.

#高麗史4卷-世家4-顯宗1-05-30-1014
庚寅訛言北山諸寺僧擧兵來京城大駭戒嚴.

#高麗史4卷-世家4-顯宗1-05-31-1014
十二月丁巳赦流罪以下?諸死罪杖流除皇甫兪義張延祐及常赦不免外諸流配人?與量移. 海瀆山川神祇各加勳號京中人戶賜穀有差孝子順孫義夫節婦量賜分物文官七品以上入仕二十年者改服章道官加次第職.

#高麗史4卷-世家4-顯宗1-06-01-1015
○(乙卯)六年春正月契丹作橋於鴨綠江夾橋築東西城遣將攻破不克.

#高麗史4卷-世家4-顯宗1-06-02-1015
癸卯契丹兵圍興化鎭將軍高積餘趙?等擊却之甲辰又侵通州.

#高麗史4卷-世家4-顯宗1-06-03-1015
三月癸未幸西京.

#高麗史4卷-世家4-顯宗1-06-04-1015
甲午王宴群臣於長樂宮誅金訓崔質等十九人.

#高麗史4卷-世家4-顯宗1-06-05-1015
己亥契丹侵龍州.

#高麗史4卷-世家4-顯宗1-06-06-1015
女眞以船二十?寇狗頭浦鎭溟道都部署擊敗之.

#高麗史4卷-世家4-顯宗1-06-07-1015
夏四月庚申契丹使將軍耶律行平來又索六城拘留不遣.

#高麗史4卷-世家4-顯宗1-06-08-1015
是月王至自西京.

#高麗史4卷-世家4-顯宗1-06-09-1015
五月辛丑大流星隕于西南.

#高麗史4卷-世家4-顯宗1-06-10-1015
癸卯以金殷傅知中樞事.

#高麗史4卷-世家4-顯宗1-06-11-1015
六月己酉朔日食.

#高麗史4卷-世家4-顯宗1-06-12-1015
閏月甲辰以李周憲爲刑郞尙書張延祐爲戶部尙書.

#高麗史4卷-世家4-顯宗1-06-13-1015
宋泉州人歐陽徵來投.

#高麗史4卷-世家4-顯宗1-06-14-1015
秋七月庚申罷武官所請建官號.

#高麗史4卷-世家4-顯宗1-06-15-1015
都兵馬使奏: “將軍鄭神勇林英含及軍士一萬二千五百餘人皆有邊功請增級以賞.” 從之.

#高麗史4卷-世家4-顯宗1-06-16-1015
八月乙未內史令柳允孚卒輟朝三日謚敬安.

#高麗史4卷-世家4-顯宗1-06-17-1015
九月甲寅契丹使監門將軍李松茂來索六城.

#高麗史4卷-世家4-顯宗1-06-18-1015
己未契丹來攻通州. 癸亥興化鎭大將軍鄭神勇別將周演散員任憶校尉楊春*大醫丞孫簡太史丞康承穎等引兵出契丹軍後擊殺七百餘級神勇及六人死之.

#高麗史4卷-世家4-顯宗1-06-19-1015
丁卯契丹攻寧州城不克而退. 庚午大將軍高積餘將軍蘇忠玄高延迪散員金克別將光參等追擊死之. 丹兵虜兵馬判官王佐錄事盧玄佐而去.

#高麗史4卷-世家4-顯宗1-06-20-1015
十一月己巳戶部尙書張延祐卒.

#高麗史4卷-世家4-顯宗1-06-21-1015
甲戌慶州地震.

#高麗史4卷-世家4-顯宗1-06-22-1015
是歲契丹取宣化定遠二鎭城之.

#高麗史4卷-世家4-顯宗1-06-23-1015
遣民官侍郞郭元如宋獻方物仍告契丹連歲來侵. 表曰: “借以聖威示其睿略或至傾危之際預垂救急之恩.”

#高麗史4卷-世家4-顯宗1-07-01-1016
○(丙辰)七年春正月庚戌契丹耶律世良蕭屈烈侵郭州. 我軍與戰死者數萬人獲輜重而歸.

#高麗史4卷-世家4-顯宗1-07-02-1016
甲寅契丹使十人到鴨綠江不納.

#高麗史4卷-世家4-顯宗1-07-03-1016
乙卯移御壽昌宮.

#高麗史4卷-世家4-顯宗1-07-04-1016
贈鄭神勇尙書右僕射上柱國周演將軍任憶中郞將楊春郞將孫簡尙藥奉御康承穎太史令授神勇子均伯郞將兼尙乘奉御.

#高麗史4卷-世家4-顯宗1-07-05-1016
戊午以姜民瞻爲內史舍人.

#高麗史4卷-世家4-顯宗1-07-06-1016
壬戌兵部奏: “郞將秦明柳高價康孝等七十四人請增爵一級以賞邊功.” 從之.

#高麗史4卷-世家4-顯宗1-07-07-1016
丙寅以故將軍高延迪死事賻其家米五十碩麥三十碩布一百匹.

#高麗史4卷-世家4-顯宗1-07-08-1016
丁卯以金殷傅爲戶部尙書李守和崔?爲左右補闕李作忠歐陽徵爲左右拾遺.

#高麗史4卷-世家4-顯宗1-07-09-1016
戊辰以尹徵古爲中樞院副使.

#高麗史4卷-世家4-顯宗1-07-10-1016
己巳以張瑩爲左散騎常侍蔡忠順復爲禮部尙書.

#高麗史4卷-世家4-顯宗1-07-11-1016
壬申奉太祖梓宮復葬顯陵. 庚戌之亂移安梓宮于負兒山香林寺至是還葬.

#高麗史4卷-世家4-顯宗1-07-12-1016
郭元還自宋. 帝詔曰: “朕位居司牧志存安民. 雖分域以有殊惟推誠而無*閒. 念卿本道固深軫於懷思?彼隣封亦久從於盟好. 所期輯睦用泰黎蒸.”

#高麗史4卷-世家4-顯宗1-07-13-1016
二月己卯以金老玄爲尙書右僕射.

#高麗史4卷-世家4-顯宗1-07-14-1016
庚辰兵部奏: “中郞將蔡宏李康等一百五十九人?有戰功請增爵一級.” 從之.

#高麗史4卷-世家4-顯宗1-07-15-1016
壬午契丹王美延相等七人來奔.

#高麗史4卷-世家4-顯宗1-07-16-1016
甲申金訓等父母妻?妹祖孫叔伯緣坐者皆放之其子若同産兄弟歸之本貫常赦不原.

#高麗史4卷-世家4-顯宗1-07-17-1016
己丑王以壽昌宮怪異數見移御明福宮.

#高麗史4卷-世家4-顯宗1-07-18-1016
辛丑太白經天.

#高麗史4卷-世家4-顯宗1-07-19-1016
兵部奏: “將軍黃虎猛等三十九人皆有戰功請加職一級.” 從之.

#高麗史4卷-世家4-顯宗1-07-20-1016
甲辰契丹曹恩高忽等六人來投.

#高麗史4卷-世家4-顯宗1-07-21-1016
夏四月甲申以異膺甫攝司憲大夫徐訥爲中丞柳韶爲雜端曹子奇爲侍御司憲金祐甫李成功爲殿中侍御司憲安宰均李元秀劉玄佐李懷郭紳李周佐爲監察. 司憲臺庭栢樹枯死有年至是復生.

#高麗史4卷-世家4-顯宗1-07-22-1016
五月乙巳宮人金氏生王子賜名欽仍賜延慶院金銀器匹*?{段}田莊奴婢鹽盆魚梁.

#高麗史4卷-世家4-顯宗1-07-23-1016
辛亥契丹馬兒保良王保可新等十三戶來投.

#高麗史4卷-世家4-顯宗1-07-24-1016
乙丑尙書省奏: “龜州軍橘仙永夢謀叛.” 斬之.

#高麗史4卷-世家4-顯宗1-07-25-1016
契丹要豆等三人來投.

#高麗史4卷-世家4-顯宗1-07-26-1016
六月丙子以金殷傅爲中樞使上護軍郭元爲刑部侍郞右諫議大夫皇甫兪義爲給事中金猛爲中樞直學士.

#高麗史4卷-世家4-顯宗1-07-27-1016
戊寅契丹志甫等三人來投.

#高麗史4卷-世家4-顯宗1-07-28-1016
庚辰王子生於恒春殿賜名秀.

#高麗史4卷-世家4-顯宗1-07-29-1016
乙酉契丹張烈公現申豆猷兒王忠等三十戶來投.

#高麗史4卷-世家4-顯宗1-07-30-1016
秋七月甲辰都兵馬使奏: “將軍高積餘中郞將徐肯郞將守?等三千一百八人曾於通州之役殺獲甚多請不拘存沒增職一級.” 從之.

#高麗史4卷-世家4-顯宗1-07-31-1016
辛亥御明福殿覆試賜金顯等及第.

#高麗史4卷-世家4-顯宗1-07-32-1016
庚戌以李周憲爲尙書右僕射.

#高麗史4卷-世家4-顯宗1-07-33-1016
丁巳契丹由道高宗等九人來投.

#高麗史4卷-世家4-顯宗1-07-34-1016
庚申敎曰: “比聞秋稼將成飛蝗爲害豈刑政之或戾將災?之使然. 其內外囚徒流以下取保出獄*?理速決.”

#高麗史4卷-世家4-顯宗1-07-35-1016
八月契丹朱簡從道等八人來投.

#高麗史4卷-世家4-顯宗1-07-36-1016
九月己酉敎曰: “南界州縣蝗旱重仍言念飢民能無責己. 宜避正殿?常膳禁諸宮院飮酒作樂.”

#高麗史4卷-世家4-顯宗1-07-37-1016
契丹羅墾等五人來投.

#高麗史4卷-世家4-顯宗1-07-38-1016
甲寅以李周憲爲西京留守.

#高麗史4卷-世家4-顯宗1-07-39-1016
丙寅以孫夢周爲禮部尙書.

#高麗史4卷-世家4-顯宗1-07-40-1016
辛未契丹奉大高里等十九人來投.

#高麗史4卷-世家4-顯宗1-07-41-1016
冬十一月辛丑朔賜鄭神勇家良田二十結.

#高麗史4卷-世家4-顯宗1-07-42-1016
癸丑以崔沆爲內史侍郞平章事庾方爲刑部尙書?知政事.

#高麗史4卷-世家4-顯宗1-07-43-1016
丙辰祈雪于群望.

#高麗史4卷-世家4-顯宗1-07-44-1016
契丹匡乂兒等十人來投.

#高麗史4卷-世家4-顯宗1-07-45-1016
十二月辛巳以元祐爲工部尙書智蔡文爲右常侍皆以武職兼之.

#高麗史4卷-世家4-顯宗1-07-46-1016
乙未契丹瑟弗達等六人來投.

#高麗史4卷-世家4-顯宗1-07-47-1016
是歲. 復行宋大中祥符年號.

#高麗史4卷-世家4-顯宗1-08-01-1017
○(丁巳)八年春正月丁未檢校*大尉左散騎常侍?知政事張瑩上表乞退.

#高麗史4卷-世家4-顯宗1-08-02-1017
三月甲辰賜鄭倍傑等及第.

#高麗史4卷-世家4-顯宗1-08-03-1017
丙午白氣貫日.

#高麗史4卷-世家4-顯宗1-08-04-1017
丁巳以李端爲司憲中丞.

#高麗史4卷-世家4-顯宗1-08-05-1017
夏四月遣門下平章事崔沆中樞副使尹徵古于泗州奉遷安宗梓宮王備法駕迎于東郊.

#高麗史4卷-世家4-顯宗1-08-06-1017
五月戊申以李?知中樞事.

#高麗史4卷-世家4-顯宗1-08-07-1017
壬子中樞使戶部尙書金殷傅卒.

#高麗史4卷-世家4-顯宗1-08-08-1017
乙丑加上考?尊謚.

#高麗史4卷-世家4-顯宗1-08-09-1017
六月螟.

#高麗史4卷-世家4-顯宗1-08-10-1017
秋七月戊戌契丹光正等七戶來投.

#高麗史4卷-世家4-顯宗1-08-11-1017
庚子兵部奏: “正輔李龍奉正朝任述光等三十人皆有邊功請加鄕職一級.” 從之.

#高麗史4卷-世家4-顯宗1-08-12-1017
辛丑宋泉州人林仁福等四十人來獻方物.

#高麗史4卷-世家4-顯宗1-08-13-1017
己酉女眞靺鞨木史率部落來朝賜爵及衣物.

#高麗史4卷-世家4-顯宗1-08-14-1017
契丹買瑟多乙鄭新等十四人來投.

#高麗史4卷-世家4-顯宗1-08-15-1017
遣刑部侍郞徐訥如宋獻方物.

#高麗史4卷-世家4-顯宗1-08-16-1017
戊午上將軍尙書右僕射安紹光卒.

#高麗史4卷-世家4-顯宗1-08-17-1017
八月癸酉契丹果許伊等三戶來投.

#高麗史4卷-世家4-顯宗1-08-18-1017
乙亥謁乾陵.

#高麗史4卷-世家4-顯宗1-08-19-1017
乙酉東女眞盖多弗等四人來投請效邊功許之優禮賜物.

#高麗史4卷-世家4-顯宗1-08-20-1017
壬辰西女眞?信擒契丹東京崇聖寺僧道遵以來.

#高麗史4卷-世家4-顯宗1-08-21-1017
癸巳契丹蕭合卓圍興化鎭攻之九日不克. 將軍堅一洪光高義出戰大敗之斬獲甚多.

#高麗史4卷-世家4-顯宗1-08-22-1017
甲午黑水*??鞨{黑水靺鞨}阿離弗等六人來投分處江南州縣.

#高麗史4卷-世家4-顯宗1-08-23-1017
九月甲辰契丹群其昆伎女眞孤這等十戶來投.

#高麗史4卷-世家4-顯宗1-08-24-1017
己酉兵部尙書金徵祐上表致仕.

#高麗史4卷-世家4-顯宗1-08-25-1017
壬子契丹烏豆等八人來投.

#高麗史4卷-世家4-顯宗1-08-26-1017
戊午御宣政殿閱兵.

#高麗史4卷-世家4-顯宗1-08-27-1017
是月旱蝗王避正殿?常膳.

#高麗史4卷-世家4-顯宗1-08-28-1017
冬十月壬申修顯陵.

#高麗史4卷-世家4-顯宗1-08-29-1017
十一月丙申以李元爲龍虎軍上將軍兼戶部尙書.

#高麗史4卷-世家4-顯宗1-08-30-1017
己亥太白經天.

#高麗史4卷-世家4-顯宗1-08-31-1017
十二月丙寅以蔡忠順爲左散騎常侍中樞使.

#高麗史4卷-世家4-顯宗1-08-32-1017
乙亥謁顯陵赦.

#高麗史4卷-世家4-顯宗1-08-33-1017
是月敎: “高勾麗新羅百濟王陵廟?令所在州縣修治禁樵採過者下馬.”

#高麗史4卷-世家4-顯宗1-09-01-1018
○(戊午)九年春正月乙未朔遣使西京祭太祖于聖容殿以重新肖像也.

#高麗史4卷-世家4-顯宗1-09-02-1018
丙申西女眞未閼達等七人來獻甲?及馬.

#高麗史4卷-世家4-顯宗1-09-03-1018
定安國人骨須來?.

#高麗史4卷-世家4-顯宗1-09-04-1018
庚子宰臣率百官上表請還御正殿復常膳不允.

#高麗史4卷-世家4-顯宗1-09-05-1018
壬子東女眞鋤栗弗西女眞阿主等四十餘人來獻馬及甲?旗幟貂鼠靑鼠皮.

#高麗史4卷-世家4-顯宗1-09-06-1018
戊午群臣累請復常膳許之.

#高麗史4卷-世家4-顯宗1-09-07-1018
二月戊辰賜海弩二軍校尉船頭以下茶布有差.

#高麗史4卷-世家4-顯宗1-09-08-1018
己巳西女眞凌擧渠伊等來獻皮鐵甲及馬.

#高麗史4卷-世家4-顯宗1-09-09-1018
乙亥敎曰: “禮記: ‘季春之月省囹圄去桎梏’ 內外法司宜遵月令以導陽和用爲恒式.”

#高麗史4卷-世家4-顯宗1-09-10-1018
以盧?爲中樞副使上護軍.

#高麗史4卷-世家4-顯宗1-09-11-1018
己卯東女眞?於率部落來獻馬及貂皮賜衣帶貨物.

#高麗史4卷-世家4-顯宗1-09-12-1018
甲申門下省奏: “龍川校尉朴鳴金願以所授邊功階職代授其父.” 從之.

#高麗史4卷-世家4-顯宗1-09-13-1018
乙酉加國內山川神祇勳號.

#高麗史4卷-世家4-顯宗1-09-14-1018
西女眞麻?麻閼達等來獻土馬賜貨物.

#高麗史4卷-世家4-顯宗1-09-15-1018
丙戌契丹張正等四人來投.

#高麗史4卷-世家4-顯宗1-09-16-1018
三月甲午朔契丹宋匡襲伊盖等十餘人來投.

#高麗史4卷-世家4-顯宗1-09-17-1018
癸卯收?郊*坼{圻}餓死人骸骨.

#高麗史4卷-世家4-顯宗1-09-18-1018
甲辰以鄭忠節金承渭?爲兵部尙書.

#高麗史4卷-世家4-顯宗1-09-19-1018
東女眞阿梨古西女眞凌渠等百餘人來獻方物?賜爵又賜匹*?{段}.

#高麗史4卷-世家4-顯宗1-09-20-1018
庚申白氣貫日.

#高麗史4卷-世家4-顯宗1-09-21-1018
夏四月戊辰王后金氏薨于玄德宮.

#高麗史4卷-世家4-顯宗1-09-22-1018
庚午黃霧四塞凡四日京城多患?疫王分遣醫療之.

#高麗史4卷-世家4-顯宗1-09-23-1018
辛巳東女眞仇??西女眞渠逸等二十餘人來獻土馬器仗賜衣帶貨物. 西女眞木史木開等二百戶來投.

#高麗史4卷-世家4-顯宗1-09-24-1018
閏月戊戌東女眞酋長阿廬大等來獻土馬貂鼠皮賜衣物.

#高麗史4卷-世家4-顯宗1-09-25-1018
癸卯宋江南人王肅子等二十四人來獻方物.

#高麗史4卷-世家4-顯宗1-09-26-1018
是月修開國寺塔安舍利設戒壇度僧三千二百餘人.

#高麗史4卷-世家4-顯宗1-09-27-1018
五月乙丑契丹史夫來投.

#高麗史4卷-世家4-顯宗1-09-28-1018
戊寅飯僧十萬.

#高麗史4卷-世家4-顯宗1-09-29-1018
*柬女眞{東女眞}牛那特烏伊弗等三十餘人來獻土馬兵器?賜爵及衣物.

#高麗史4卷-世家4-顯宗1-09-30-1018
己卯以姜邯贊爲西京留守內史侍郞平章事; 梁?爲禮部尙書兼中樞使; 李?爲翰林學士承旨; 徐訥爲左諫議大夫.

#高麗史4卷-世家4-顯宗1-09-31-1018
庚辰佐尹康閏奉等十九人以戰功增職一級.

#高麗史4卷-世家4-顯宗1-09-32-1018
西北界螟.

#高麗史4卷-世家4-顯宗1-09-33-1018
壬午敎: “乙卯年契丹入寇之時諸州鎭將卒有功績者增級死者優加賻贈.”

#高麗史4卷-世家4-顯宗1-09-34-1018
癸未賜黃靖等及第.

#高麗史4卷-世家4-顯宗1-09-35-1018
甲申西女眞?億實弗等十人來獻馬及甲??增職賜物.

#高麗史4卷-世家4-顯宗1-09-36-1018
六月乙未以蔡忠順爲吏部尙書?知政事.

#高麗史4卷-世家4-顯宗1-09-37-1018
戊戌西北女眞加乙弗等三十人來獻馬及兵仗.

#高麗史4卷-世家4-顯宗1-09-38-1018
己亥以李?周佇爲左右常侍.

#高麗史4卷-世家4-顯宗1-09-39-1018
戊申始創大慈恩玄化寺以資考?冥福.

#高麗史4卷-世家4-顯宗1-09-40-1018
庚戌彗見長四丈餘.

#高麗史4卷-世家4-顯宗1-09-41-1018
癸丑東女眞尼骨伊西女眞諸毛等來朝.

#高麗史4卷-世家4-顯宗1-09-42-1018
庚申兵部奏: “將軍楊渥中郞將咸進等四百四十九人皆有邊*切{功}增職一級.” 從之.

#高麗史4卷-世家4-顯宗1-09-43-1018
秋七月乙亥大醮于毬庭.

#高麗史4卷-世家4-顯宗1-09-44-1018
丁丑王子生於延慶院賜名曰亨改院爲宮仍賜禮物.

#高麗史4卷-世家4-顯宗1-09-45-1018
是月修濟危院.

#高麗史4卷-世家4-顯宗1-09-46-1018
東女眞烏頭朱等三十餘人來獻土馬兵仗?賜衣物.

#高麗史4卷-世家4-顯宗1-09-47-1018
八月壬辰以晉含祚爲戶部尙書.

#高麗史4卷-世家4-顯宗1-09-48-1018
九月戊寅以朱德明爲工部尙書.

#高麗史4卷-世家4-顯宗1-09-49-1018
丁亥內史侍郞平章事金審言卒.

#高麗史4卷-世家4-顯宗1-09-50-1018
東女眞尼*于弗來朝增授鄕職.

#高麗史4卷-世家4-顯宗1-09-51-1018
以尹徵古爲中樞使.

#高麗史4卷-世家4-顯宗1-09-52-1018
敎: “犯死罪者免死杖流遠地赦流以下.”

#高麗史4卷-世家4-顯宗1-09-53-1018
冬十月丙午右僕射金老玄卒. 以勤幹稱每有營造必令監督.

#高麗史4卷-世家4-顯宗1-09-54-1018
丁未賜龜州女眞木史等三十四人絹紬布五百餘匹以賞捕賊功.

#高麗史4卷-世家4-顯宗1-09-55-1018
戊申以內史侍郞平章事姜邯贊爲西北面行營都統使.

#高麗史4卷-世家4-顯宗1-09-56-1018
辛亥移御壽昌宮.

#高麗史4卷-世家4-顯宗1-09-57-1018
東西女眞酋長鹽之渠伊那徐乙那等五十人來獻馬及甲?兵仗?賜衣物.

#高麗史4卷-世家4-顯宗1-09-58-1018
是月遣禮賓少卿元永如契丹請和.

#高麗史4卷-世家4-顯宗1-09-59-1018
行宋天禧年號.

#高麗史4卷-世家4-顯宗1-09-60-1018
十一月癸亥輔臣以彗星已滅表請御正殿復常膳從之.

#高麗史4卷-世家4-顯宗1-09-61-1018
丙寅以全仁輔爲尙書左僕射; 韓彬卿爲侍講學士.

#高麗史4卷-世家4-顯宗1-09-62-1018
以于山國被東北女眞所寇廢農業遣李元龜賜農器.

#高麗史4卷-世家4-顯宗1-09-63-1018
十二月辛卯東北女眞阿次烏乙弗等十四人來獻馬及兵器.

#高麗史4卷-世家4-顯宗1-09-64-1018
壬辰契丹人王遂來投.

#高麗史4卷-世家4-顯宗1-09-65-1018
戊戌契丹蕭遜寧以兵十萬來侵王以平章事姜邯贊爲上元帥大將軍姜民瞻副之. 帥兵至興化鎭大敗之遜寧引兵直趨京城. 民瞻追及於慈州又大敗之.

#高麗史4卷-世家4-顯宗1-09-66-1018
辛亥奉太祖梓宮移安于負兒山香林寺.

#高麗史4卷-世家4-顯宗1-09-67-1018
甲寅京城戒嚴.

#高麗史4卷-世家4-顯宗1-09-68-1018
丙辰赦流罪以下.

#高麗史4卷-世家4-顯宗1-09-69-1018
丁巳彗見.

#高麗史4卷-世家4-顯宗1-10-01-1019
○(己未)十年春正月辛酉蕭遜寧至新恩縣去京城百里. 王命收城外民戶入內淸野以待. 遜寧遣耶律好德*?{齎}書至通德門告以回軍潛遣候騎三百餘至金郊驛. 我遣兵一百乘夜掩殺之.

#高麗史4卷-世家4-顯宗1-10-02-1019
丙子東女眞酋長于那等來朝.

#高麗史4卷-世家4-顯宗1-10-03-1019
二月己丑朔丹兵過龜州邯贊等邀戰大敗之生還者僅數千人.

#高麗史4卷-世家4-顯宗1-10-04-1019
壬辰右僕射全輔仁卒. 以明經出身累授學官時稱宿儒然性輕躁.

#高麗史4卷-世家4-顯宗1-10-05-1019
甲午姜邯贊凱還王親迎于迎波驛.

#高麗史4卷-世家4-顯宗1-10-06-1019
壬子宴將帥于明福殿幷勞三軍.

#高麗史4卷-世家4-顯宗1-10-07-1019
三月戊午朔日食.

#高麗史4卷-世家4-顯宗1-10-08-1019
辛酉尙書左僕射文仁渭卒.

#高麗史4卷-世家4-顯宗1-10-09-1019
癸亥以通州都府署庾伯符等一百七十三人力戰死敵命贈官賜其家米麥有差.

#高麗史4卷-世家4-顯宗1-10-10-1019
甲子以異膺甫爲右僕射; 姜民瞻爲鷹揚上將軍柱國; 柳參爲禮賓卿; 金宗鉉爲禮部員外郞.

#高麗史4卷-世家4-顯宗1-10-11-1019
戊辰鐵利國主那沙使阿盧太來獻土馬.

#高麗史4卷-世家4-顯宗1-10-12-1019
甲申慮囚*?決輕繫.

#高麗史4卷-世家4-顯宗1-10-13-1019
夏四月癸卯禱雨于神祠.

#高麗史4卷-世家4-顯宗1-10-14-1019
丙辰鎭溟船兵都部署張渭男等獲海賊八?賊所掠日本生口男女二百五十九人遣供驛令鄭子良押送其國.

#高麗史4卷-世家4-顯宗1-10-15-1019
五月丙寅太白晝見.

#高麗史4卷-世家4-顯宗1-10-16-1019
戊辰契丹東京文籍院少監烏長公來見.

#高麗史4卷-世家4-顯宗1-10-17-1019
辛巳以旱慮囚.

#高麗史4卷-世家4-顯宗1-10-18-1019
壬午遣使如鐵利國報聘.

#高麗史4卷-世家4-顯宗1-10-19-1019
六月丙戌朔東女眞酋長那沙弗等率衆來朝.

#高麗史4卷-世家4-顯宗1-10-20-1019
戊子以羅敏爲尙書禮部侍郞兼右諫議大夫.

#高麗史4卷-世家4-顯宗1-10-21-1019
秋七月辛酉以異膺甫李元爲左右僕射.

#高麗史4卷-世家4-顯宗1-10-22-1019
己巳宋泉州陳文軌等一百人來獻土物.

#高麗史4卷-世家4-顯宗1-10-23-1019
庚午西女眞酋長阿羅弗率衆來獻馬.

#高麗史4卷-世家4-顯宗1-10-24-1019
壬申宋福州虞瑄等百餘人來獻香藥.

#高麗史4卷-世家4-顯宗1-10-25-1019
己卯于山國民戶曾被女眞虜掠來奔者悉令歸之.

#高麗史4卷-世家4-顯宗1-10-26-1019
八月己丑遣禮賓卿崔元信李守和如宋賀正.

#高麗史4卷-世家4-顯宗1-10-27-1019
辛卯契丹東京使工部少卿高應壽來.

#高麗史4卷-世家4-顯宗1-10-28-1019
乙未遣考功員外郞李仁澤如契丹東京.

#高麗史4卷-世家4-顯宗1-10-29-1019
乙巳門下侍中劉瑨卒.

#高麗史4卷-世家4-顯宗1-10-30-1019
壬子東女眞毛逸羅率衆來朝增階職.

#高麗史4卷-世家4-顯宗1-10-31-1019
九月甲寅朔太史奏: “日食.” 陰雲不見.

#高麗史4卷-世家4-顯宗1-10-32-1019
乙卯移御壽昌宮.

#高麗史4卷-世家4-顯宗1-10-33-1019
壬戌以重陽節賜宴宋及耽羅黑水諸國人于邸館.

#高麗史4卷-世家4-顯宗1-10-34-1019
冬十月甲申朔以柳韶爲司憲中丞.

#高麗史4卷-世家4-顯宗1-10-35-1019
甲午兩浙忘難等六十人來.

#高麗史4卷-世家4-顯宗1-10-36-1019
十一月癸丑朔以姜邯贊爲門下侍郞同內史門下平章事.

#高麗史4卷-世家4-顯宗1-10-37-1019
庚申徙江南州縣丁戶以實象山伊川遂安新恩峽溪牛峯等縣.

#高麗史4卷-世家4-顯宗1-10-38-1019
辛巳奉太祖梓宮復葬顯陵.

#高麗史4卷-世家4-顯宗1-10-39-1019
十二月癸未朔王子生於安福宮賜名緖改宮號曰延德仍賜禮物.

#高麗史4卷-世家4-顯宗1-10-40-1019
庚寅東黑水國酋長仇突羅來獻土馬兵仗.

#高麗史4卷-世家4-顯宗1-10-41-1019
壬辰以大寒*?決獄囚.

#高麗史4卷-世家4-顯宗1-10-42-1019
丁酉以崔士威爲淸河縣開國男.

#高麗史4卷-世家4-顯宗1-10-43-1019
戊戌以姜民瞻爲右散騎常侍.

#高麗史4卷-世家4-顯宗1-10-44-1019
甲辰以庾方爲千乘縣開國男; 蔡忠順爲濟陽縣開國男.

#高麗史4卷-世家4-顯宗1-10-45-1019
丙午謁顯陵.

#高麗史4卷-世家4-顯宗1-10-46-1019
辛亥彗見.

#高麗史4卷-世家4-顯宗1-11-01-1020
○(庚申)十一年春正月癸亥以晉含祚爲右僕射兼都正使; 崔元爲戶部尙書; 李可道爲尙書右丞; 李守和爲起居郞; 崔?爲起居舍人; 李作忠爲右補闕.

#高麗史4卷-世家4-顯宗1-11-02-1020
丙寅黑水靺鞨閼尸頃高之問等二十四人來獻土物.

#高麗史4卷-世家4-顯宗1-11-03-1020
辛未以朴有仁金?爲左右拾遺.

#高麗史4卷-世家4-顯宗1-11-04-1020
西女眞酋長高豆花來獻方物.

#高麗史4卷-世家4-顯宗1-11-05-1020
二月戊子以遂安縣隊正赫然及軍李曾龜州軍柴音達戰死優賜妻子貨物.

#高麗史4卷-世家4-顯宗1-11-06-1020
己丑前庫部令史庾翰與其男沒蕃逃歸王念其勞苦特加官賜衣糧.

#高麗史4卷-世家4-顯宗1-11-07-1020
壬寅東女眞黔佛羅等七人來獻契丹官印一顆及土馬.

#高麗史4卷-世家4-顯宗1-11-08-1020
甲辰以門下侍郞陳?李禮均內史侍郞王同穎司宰卿尹餘將作少監王佐暹少府丞金德華將作注*薄{簿}金徵祜*大醫監金得宏被留契丹各賜其妻米穀有差封佐暹妻爲開城郡君子夷甫授禮部主事.

#高麗史4卷-世家4-顯宗1-11-09-1020
己酉宋泉州人懷贄等來獻方物.

#高麗史4卷-世家4-顯宗1-11-10-1020
是月遣李作仁奉表如契丹請稱藩納貢如故且歸所拘人只刺里被留凡六年.

#高麗史4卷-世家4-顯宗1-11-11-1020
三月癸丑歸契丹使耶律行平.

#高麗史4卷-世家4-顯宗1-11-12-1020
己未契丹使檢校司徒韓紹雍來.

#高麗史4卷-世家4-顯宗1-11-13-1020
辛酉以姜民瞻爲兵部尙書.

#高麗史4卷-世家4-顯宗1-11-14-1020
甲子女眞歸德將軍弗那率衆來朝.

#高麗史4卷-世家4-顯宗1-11-15-1020
丁卯以將軍彭洪?等十人有邊功?增一級.

#高麗史4卷-世家4-顯宗1-11-16-1020
特賜故將軍鄭神勇家穀三百碩.

#高麗史4卷-世家4-顯宗1-11-17-1020
夏四月庚子王臨軒遣門下侍郞崔士威知中樞事姜民瞻冊子欽爲開府儀同三司檢校太師守司徒兼內史令上柱國崇仁廣孝輔運功臣封延慶君.

#高麗史4卷-世家4-顯宗1-11-18-1020
癸卯宴文武常?以上官於明福殿賜物有差.

#高麗史4卷-世家4-顯宗1-11-19-1020
丁未遣禮部尙書梁?刑部侍郞韓去華如契丹告封王子. 宰臣庾方等諫止之不納.

#高麗史4卷-世家4-顯宗1-11-20-1020
己酉東女眞酋長達魯率衆來獻蕃米三百石.

#高麗史4卷-世家4-顯宗1-11-21-1020
五月辛亥朔設師子座一百於內庭講仁王經三日.

#高麗史4卷-世家4-顯宗1-11-22-1020
丁巳以尹徵古爲右散騎常侍.

#高麗史4卷-世家4-顯宗1-11-23-1020
乙亥御明福殿覆試賜李元顯等及第.

#高麗史4卷-世家4-顯宗1-11-24-1020
黑水靺鞨烏頭那等七十餘人來獻方物.

#高麗史4卷-世家4-顯宗1-11-25-1020
庚辰以崔元信李守和奉使汚辱?流之.

#高麗史4卷-世家4-顯宗1-11-26-1020
以安鴻漸爲司憲雜端.

#高麗史4卷-世家4-顯宗1-11-27-1020
六月西北界蝗.

#高麗史4卷-世家4-顯宗1-11-28-1020
癸巳遣持書使借司宰少卿盧執中如契丹東京.

#高麗史4卷-世家4-顯宗1-11-29-1020
己亥弗奈國酋長沙訶門遣女眞奴鬱達來獻土物.

#高麗史4卷-世家4-顯宗1-11-30-1020
秋七月乙丑以久旱慮囚. 癸酉大雨.

#高麗史4卷-世家4-顯宗1-11-31-1020
八月丙戌王以安西道屯田一千二百四十結施納于玄化寺. 兩省再三論駁不納.

#高麗史4卷-世家4-顯宗1-11-32-1020
丁亥追贈新羅執事省侍郞崔致遠內史令從祀先聖廟庭.

#高麗史4卷-世家4-顯宗1-11-33-1020
庚子以重修大內移御壽昌宮.

#高麗史4卷-世家4-顯宗1-11-34-1020
九月丁巳宴群臣於寬仁殿.

#高麗史4卷-世家4-顯宗1-11-35-1020
己未王如玄化寺親擊新鑄鍾又令群僚擊之各捨衣物匹*?{段}.

#高麗史4卷-世家4-顯宗1-11-36-1020
冬十月己丑以玄化寺僧法鏡爲王師.

#高麗史4卷-世家4-顯宗1-11-37-1020
閏十二月庚戌以李玄載爲殿中侍御司憲.

#高麗史4卷-世家4-顯宗1-11-38-1020
癸亥漣州地震.

#高麗史4卷-世家4-顯宗1-11-39-1020
是年遣崔齊顔如契丹賀千齡節金猛如宋.

#高麗史4卷-世家4-顯宗1-12-01-1021
○(辛酉)十二年春正月庚辰白氣貫日.

#高麗史4卷-世家4-顯宗1-12-02-1021
己丑契丹東京使左常侍王道?來告其主將受冊禮.

#高麗史4卷-世家4-顯宗1-12-03-1021
乙巳改紫宸殿爲景德殿; 上陽宮爲正陽宮; 左右朝天門爲朝宗; 柔遠門爲崇福.

#高麗史4卷-世家4-顯宗1-12-04-1021
是月黑水靺鞨酋長阿頭?弗等來獻馬及弓矢.

#高麗史4卷-世家4-顯宗1-12-05-1021
二月丁未契丹遣檢校司空御史大夫姚居信來聘.

#高麗史4卷-世家4-顯宗1-12-06-1021
辛亥五冠山崩.

#高麗史4卷-世家4-顯宗1-12-07-1021
癸酉東女眞懷化將軍摩底介率衆來朝.

#高麗史4卷-世家4-顯宗1-12-08-1021
甲戌賜京城男女年九十以上者酒食茶藥布帛有差.

#高麗史4卷-世家4-顯宗1-12-09-1021
三月壬午以庾方爲內史侍郞平章事; 朱德明爲尙書左僕射; 金玄涉爲刑部尙書; 朴訥?爲工部尙書; 徐訥爲國子祭酒知吏部事.

#高麗史4卷-世家4-顯宗1-12-10-1021
乙酉西女眞毛逸羅那忽邏等來獻土馬貂鼠皮.

#高麗史4卷-世家4-顯宗1-12-11-1021
癸巳鐵利國遣使表請歸附如舊.

#高麗史4卷-世家4-顯宗1-12-12-1021
乙未契丹東京使檢校散騎常侍張澄岳來聘.

#高麗史4卷-世家4-顯宗1-12-13-1021
丙申玄化寺北山崩出玉璞.

#高麗史4卷-世家4-顯宗1-12-14-1021
改文功殿爲文德殿.

#高麗史4卷-世家4-顯宗1-12-15-1021
夏四月己巳講仁王經於毬*庚{庭}三日.

#高麗史4卷-世家4-顯宗1-12-16-1021
*庭午{庚午}禱雨.

#高麗史4卷-世家4-顯宗1-12-17-1021
五月庚辰造土龍於南省庭中集巫覡禱雨.

#高麗史4卷-世家4-顯宗1-12-18-1021
丙戌慮囚.

#高麗史4卷-世家4-顯宗1-12-19-1021
戊子命尙書左丞李可道往取慶州高僊寺金羅袈裟佛頂骨昌林寺佛牙?置內殿.

#高麗史4卷-世家4-顯宗1-12-20-1021
庚寅雨.

#高麗史4卷-世家4-顯宗1-12-21-1021
六月丁卯以張瑩爲尙書左僕射同內史門下平章事仍令致仕周佇爲翰林學士承旨.

#高麗史4卷-世家4-顯宗1-12-22-1021
遣韓祚如宋謝恩.

#高麗史4卷-世家4-顯宗1-12-23-1021
秋七月甲戌朔日食.

#高麗史4卷-世家4-顯宗1-12-24-1021
丙子耽羅獻方物.

#高麗史4卷-世家4-顯宗1-12-25-1021
癸巳東女眞黑水酋長居蔚摩頭蓋來.

#高麗史4卷-世家4-顯宗1-12-26-1021
癸卯改明慶殿爲宣政; 靈恩殿爲明慶; 景德殿爲延英.

#高麗史4卷-世家4-顯宗1-12-27-1021
八月辛亥以金因渭爲尙書右僕射仍令致仕.

#高麗史4卷-世家4-顯宗1-12-28-1021
己未王如玄化寺親篆碑額嘗命翰林學士周佇製碑文?知政事*葵忠順{蔡忠順}製碑陰幷書.

#高麗史4卷-世家4-顯宗1-12-29-1021
戊辰王子生於延德宮賜名基.

#高麗史4卷-世家4-顯宗1-12-30-1021
辛未加賜王子欽護國功臣號以崔士威檢校太師守門下侍中崔沆檢校太傅守門下侍郞同內史門下平章事庾方檢校太保*葵忠順{蔡忠順}尹徵古?檢校太尉.

#高麗史4卷-世家4-顯宗1-12-31-1021
壬申御寬仁殿覆試賜趙?等及第.

#高麗史4卷-世家4-顯宗1-12-32-1021
是月東女眞實彬阿梨古來朝.

#高麗史4卷-世家4-顯宗1-12-33-1021
九月癸酉朔以李?爲中樞使檢校司空.

#高麗史4卷-世家4-顯宗1-12-34-1021
乙未黑水靺鞨蘇勿蓋高之門來獻方物.

#高麗史4卷-世家4-顯宗1-12-35-1021
遣中樞使李?兵部侍郞柳琮如契丹賀受冊.

#高麗史4卷-世家4-顯宗1-12-36-1021
冬十月己酉以李周憲爲尙書左僕射?知政事.

#高麗史4卷-世家4-顯宗1-12-37-1021
乙卯東西女眞酋長阿盧大阿盖等來朝.

#高麗史4卷-世家4-顯宗1-12-38-1021
十一月癸未知中樞事兵部尙書姜民瞻卒.

#高麗史4卷-世家4-顯宗1-12-39-1021
十二月乙巳中樞使右散騎常侍尹徵古卒.

#高麗史4卷-世家4-顯宗1-12-40-1021
戊午以崔士威判尙書吏部事金猛爲吏部侍郞.

#高麗史4卷-世家4-顯宗1-13-01-1022
○(壬戌)十三年春正月丁丑以郭元爲右散騎常侍; 李作仁同知中樞事; 金猛權知中樞事.

#高麗史4卷-世家4-顯宗1-13-02-1022
丁亥黑水酋長沙逸羅曼投弗等來朝.

#高麗史4卷-世家4-顯宗1-13-03-1022
甲午贈新羅翰林薛聰弘儒侯從祀先聖廟庭.

#高麗史4卷-世家4-顯宗1-13-04-1022
丁酉以劉徵弼爲翰林學士秘書監.

#高麗史4卷-世家4-顯宗1-13-05-1022
二月辛丑朔西女眞這羅來獻人口方物.

#高麗史4卷-世家4-顯宗1-13-06-1022
壬寅以李?爲刑部尙書.

#高麗史4卷-世家4-顯宗1-13-07-1022
己酉耽羅獻方物.

#高麗史4卷-世家4-顯宗1-13-08-1022
遣軍器少監金仁裕如契丹春季問候.

#高麗史4卷-世家4-顯宗1-13-09-1022
壬子契丹孟流演擧等四人來奔.

#高麗史4卷-世家4-顯宗1-13-10-1022
丙辰宮城東北廊一百五十餘*閒火.

#高麗史4卷-世家4-顯宗1-13-11-1022
丁卯遣?知政事朴忠淑國子司業李瓊如契丹.

#高麗史4卷-世家4-顯宗1-13-12-1022
三月癸酉以李可道同知中樞事.

#高麗史4卷-世家4-顯宗1-13-13-1022
乙亥尙書右僕射李周憲卒.

#高麗史4卷-世家4-顯宗1-13-14-1022
夏四月契丹遣御史大夫上將軍蕭懷禮等來冊王開府儀同三司守尙書令上柱國高麗國王食邑一萬戶食實封一千戶仍賜車服儀物自是復行契丹年號.

#高麗史4卷-世家4-顯宗1-13-15-1022
丁卯以蔡忠順爲內史侍郞平章事兼西京留守.

#高麗史4卷-世家4-顯宗1-13-16-1022
五月庚午禱雨于群望.

#高麗史4卷-世家4-顯宗1-13-17-1022
乙亥溟州上言: “銀鑛出旌善縣.”

#高麗史4卷-世家4-顯宗1-13-18-1022
丙子韓祚還自宋帝賜聖惠方陰陽二宅書乾興曆釋典一藏.

#高麗史4卷-世家4-顯宗1-13-19-1022
癸巳冊子延慶君欽爲王太子.

#高麗史4卷-世家4-顯宗1-13-20-1022
黑水靺鞨?意等三十餘人來朝.

#高麗史4卷-世家4-顯宗1-13-21-1022
六月庚子冊子亨爲平壤君.

#高麗史4卷-世家4-顯宗1-13-22-1022
癸卯冊子緖爲樂浪君.

#高麗史4卷-世家4-顯宗1-13-23-1022
乙巳以庾方爲門下侍郞平章事.

#高麗史4卷-世家4-顯宗1-13-24-1022
壬子置東宮官屬.

#高麗史4卷-世家4-顯宗1-13-25-1022
戊辰延德宮主金氏卒.

#高麗史4卷-世家4-顯宗1-13-26-1022
秋七月丙子都兵馬使奏: “于山國民被女眞虜掠逃來者處之禮州官給資糧永爲編戶.” 從之.

#高麗史4卷-世家4-顯宗1-13-27-1022
東西女眞阿羅大等來獻土物.

#高麗史4卷-世家4-顯宗1-13-28-1022
八月庚子契丹東京持禮使李克方來言: “自今春夏季問候使幷差一次與賀千齡節正旦使同行秋冬季問候使幷差一次與賀太后生辰使同行.”

#高麗史4卷-世家4-顯宗1-13-29-1022
甲寅宋福州人陳象中等來獻土物.

#高麗史4卷-世家4-顯宗1-13-30-1022
鐵利國首領那沙遣黑水阿夫閒來獻方物.

#高麗史4卷-世家4-顯宗1-13-31-1022
辛酉廣南人陳文遂等來獻香藥.

#高麗史4卷-世家4-顯宗1-13-32-1022
甲子納國子祭酒徐訥女爲淑妃.

#高麗史4卷-世家4-顯宗1-13-33-1022
九月己巳賜京城男女年八十以上及篤?疾者酒食茶布有差.

#高麗史4卷-世家4-顯宗1-13-34-1022
丙子契丹東京使王守榮來.

#高麗史4卷-世家4-顯宗1-13-35-1022
癸未遣都官郞中尹宗元如契丹賀太后生辰.

#高麗史4卷-世家4-顯宗1-13-36-1022
丁亥遣左散騎常侍郭元尙書右丞王?如契丹.

#高麗史4卷-世家4-顯宗1-13-37-1022
戊子契丹首于昧烏於乙等十九人來投.

#高麗史4卷-世家4-顯宗1-13-38-1022
冬十月庚戌慮囚.

#高麗史4卷-世家4-顯宗1-13-39-1022
乙卯冊延慶宮主金氏爲王妃.

#高麗史4卷-世家4-顯宗1-13-40-1022
以霖雨不止祈晴于群望.

#高麗史4卷-世家4-顯宗1-13-41-1022
己未以徐訥爲中樞使右散騎常侍; 李可道爲中樞使國子祭酒; 韓祚柳韶爲左右諫議大夫.

#高麗史4卷-世家4-顯宗1-13-42-1022
辛酉以周佇爲禮部尙書李作仁爲司憲大夫金猛爲中樞副使.

#高麗史4卷-世家4-顯宗1-13-43-1022
十一月乙酉契丹東京使高張胤來.

#高麗史4卷-世家4-顯宗1-13-44-1022
十二月辛丑契丹弗大等十一人來投.

#高麗史4卷-世家4-顯宗1-13-45-1022
癸丑西女眞魚尼底來告: “親姑曾隨投化人昧那來住大國京都已經數年思戀本蕃乞以土馬贖之.” 卽命放歸還其馬.

#高麗史4卷-世家4-顯宗1-13-46-1022
己未東女眞首領史彬來獻馬及弓矢.

世家卷第四.


#高麗史5卷-世家5-00-00-00-0000
世家卷第五. 高麗史五.
正憲大夫工曹判書集賢殿大提學知  經筵春秋館事兼成均大司成臣鄭麟趾奉  敎修.

#高麗史5卷-世家5-顯宗2-00-00-0000
顯宗二.

#高麗史5卷-世家5-顯宗2-14-01-1023
○(癸亥)十四年春正月壬申宴宰樞于內殿.

#高麗史5卷-世家5-顯宗2-14-02-1023
乙亥以蔡忠順爲太子少師; 徐訥?知政事; 郭元爲中樞使.

#高麗史5卷-世家5-顯宗2-14-03-1023
丁丑以庾方爲西北面行營都統使.

#高麗史5卷-世家5-顯宗2-14-04-1023
戊寅契丹焦福等十一戶來投.

#高麗史5卷-世家5-顯宗2-14-05-1023
壬午以晉含祚朱德明爲尙書左右僕射.

#高麗史5卷-世家5-顯宗2-14-06-1023
是月黑水靺鞨烏沙弗等八十人來獻馬及方物各賜布帛.

#高麗史5卷-世家5-顯宗2-14-07-1023
二月戊戌以李?爲西京留守.

#高麗史5卷-世家5-顯宗2-14-08-1023
丙午追封崔致遠爲文昌侯.

#高麗史5卷-世家5-顯宗2-14-09-1023
東女眞酋長阿盧弗西女眞那閼盖來朝.

#高麗史5卷-世家5-顯宗2-14-10-1023
三月丁卯遣秘書監劉徵弼如契丹.

#高麗史5卷-世家5-顯宗2-14-11-1023
夏四月庚子契丹遣左散騎常侍武白耶律克恭等來冊太子欽爲輔國大將軍檢校太師守太保兼侍中高麗國公.

#高麗史5卷-世家5-顯宗2-14-12-1023
是月女眞靺鞨群豆等七十餘人來獻土馬.

#高麗史5卷-世家5-顯宗2-14-13-1023
五月丙寅契丹東京持書使盧知祥來.

#高麗史5卷-世家5-顯宗2-14-14-1023
乙亥金州地震始令震處行解怪祭.

#高麗史5卷-世家5-顯宗2-14-15-1023
丁丑契丹麻許底等十三戶來投.

#高麗史5卷-世家5-顯宗2-14-16-1023
戊子宴文武?內群僚於天福殿賜馬人一匹.

#高麗史5卷-世家5-顯宗2-14-17-1023
壬辰契丹大世奴齊化那等八人來投.

#高麗史5卷-世家5-顯宗2-14-18-1023
女眞酋長尼于弗來朝.

#高麗史5卷-世家5-顯宗2-14-19-1023
六月戊戌以旱慮囚.

#高麗史5卷-世家5-顯宗2-14-20-1023
乙巳御天德殿覆試賜張喬等及第.

#高麗史5卷-世家5-顯宗2-14-21-1023
秋七月癸亥朔契丹遣太保黃信來賀生辰.

#高麗史5卷-世家5-顯宗2-14-22-1023
己卯吏部奏: “前*大常齋郞全彦追服母喪以孝聞請加次第職用勸將來.” 從之.

#高麗史5卷-世家5-顯宗2-14-23-1023
八月壬子還御闕.

#高麗史5卷-世家5-顯宗2-14-24-1023
九月己巳靺鞨首領阿令朱來朝.

#高麗史5卷-世家5-顯宗2-14-25-1023
癸酉大醮毬庭.

#高麗史5卷-世家5-顯宗2-14-26-1023
丙子以崔輔成爲兵部尙書.

#高麗史5卷-世家5-顯宗2-14-27-1023
己丑以盧?爲三司使.

#高麗史5卷-世家5-顯宗2-14-28-1023
閏月庚子契丹使栗守常來聘.

#高麗史5卷-世家5-顯宗2-14-29-1023
壬寅契丹東京使高仁壽來.

#高麗史5卷-世家5-顯宗2-14-30-1023
冬十月辛未以李周佐爲侍御史; 皇甫穎爲殿中侍御史; 許元爲左拾遺.

#高麗史5卷-世家5-顯宗2-14-31-1023
十一月丙申黑水酋長耶?羅等來朝.

#高麗史5卷-世家5-顯宗2-14-32-1023
宋泉州人陳億來投.

#高麗史5卷-世家5-顯宗2-14-33-1023
十二月丁丑以立春節宴宰樞及上將軍於乾德殿.

#高麗史5卷-世家5-顯宗2-14-34-1023
己卯以庾方爲太子太保; 李?爲內史侍郞平章事監修國史; 李元檢校太子太保.

#高麗史5卷-世家5-顯宗2-15-01-1024
○(甲子)十五年春正月甲寅朔以郭元爲刑部尙書; 劉徵弼爲禮部尙書.

#高麗史5卷-世家5-顯宗2-15-02-1024
契丹馬史刀等三人來投.

#高麗史5卷-世家5-顯宗2-15-03-1024
戊戌太白晝見.

#高麗史5卷-世家5-顯宗2-15-04-1024
丁巳冊景興院主金氏爲德妃.

#高麗史5卷-世家5-顯宗2-15-05-1024
三月辛卯賜李子淵等及第.

#高麗史5卷-世家5-顯宗2-15-06-1024
甲午西女眞高豆老東女眞瑟弗達等九十人來投.

#高麗史5卷-世家5-顯宗2-15-07-1024
辛丑以王希傑爲西京副留守.

#高麗史5卷-世家5-顯宗2-15-08-1024
夏四月己卯禱雨于群廟.

#高麗史5卷-世家5-顯宗2-15-09-1024
壬午黑水靺鞨古刀買等來獻土物.

#高麗史5卷-世家5-顯宗2-15-10-1024
五月丁亥太史局奏: “日當食不食.”

#高麗史5卷-世家5-顯宗2-15-11-1024
癸巳雨自春旱甚民有團聚?天祈禱是日王晨起聞其聲因輟膳齋沐焚香立于殿庭仰天祝曰: “寡人有過請卽降罰萬民有過寡人亦當之乞垂膏澤以救元元.” 大雨.

#高麗史5卷-世家5-顯宗2-15-12-1024
庚子東女眞懷化將軍阿閼那來朝.

#高麗史5卷-世家5-顯宗2-15-13-1024
庚戌禮部尙書周佇卒.

#高麗史5卷-世家5-顯宗2-15-14-1024
六月辛酉門下侍郞平章事崔沆卒.

#高麗史5卷-世家5-顯宗2-15-15-1024
秋七月丙戌朔契丹遣檢校司徒高壽來賀生辰.

#高麗史5卷-世家5-顯宗2-15-16-1024
壬辰西女眞酋長?羅東女眞奴乙堅等來獻馬.

#高麗史5卷-世家5-顯宗2-15-17-1024
乙巳以徐訥爲西北面行營都統郭元副之.

#高麗史5卷-世家5-顯宗2-15-18-1024
壬子以耽羅酋長周物子高沒?爲雲麾大將軍上護軍.

#高麗史5卷-世家5-顯宗2-15-19-1024
九月乙未以金因渭爲尙書左僕射?知政事仍令致仕.

#高麗史5卷-世家5-顯宗2-15-20-1024
甲寅黑水靺鞨阿里古來.

#高麗史5卷-世家5-顯宗2-15-21-1024
是月大食國悅羅慈等一百人來獻方物. [大食國在西域.].

#高麗史5卷-世家5-顯宗2-15-22-1024
冬十月丙辰契丹遣檢校左僕射李正倫來.

#高麗史5卷-世家5-顯宗2-15-23-1024
十一月乙酉朔太史局奏: “日當食不食.”

#高麗史5卷-世家5-顯宗2-15-24-1024
庚寅以李?爲尙書左僕射同內史門下平章事.

#高麗史5卷-世家5-顯宗2-15-25-1024
丙午以李可道爲戶部尙書.

#高麗史5卷-世家5-顯宗2-15-26-1024
己酉尙州地震.

#高麗史5卷-世家5-顯宗2-15-27-1024
十二月壬申以黃周亮爲御史中丞; 崔?爲中樞直學士; 李仁澤爲侍御史; 崔象輿爲殿中侍御史.

#高麗史5卷-世家5-顯宗2-16-01-1025
○(乙丑)十六年春正月庚寅女眞懷化將軍耶古伽歸德將軍阿骨?老等來朝各賜爵及衣物.

#高麗史5卷-世家5-顯宗2-16-02-1025
乙未以庾方判尙書兵部事蔡忠順判尙書禮部事.

#高麗史5卷-世家5-顯宗2-16-03-1025
丁酉赦皮渭宗等六人復其爵初渭宗以兵部郞中巡行?外見契丹將軍耶律撒割游獵與禮賓注簿鄭民義等五人馳出斬之而歸以邀功賞所司以擅兵出塞流遠方至是放還.

#高麗史5卷-世家5-顯宗2-16-04-1025
辛亥女眞酋長毛逸羅來朝以有功邊?加授大匡優賜衣物.

#高麗史5卷-世家5-顯宗2-16-05-1025
二月戊辰以郭元爲推誠文理功臣上柱國; 李可道爲致盛功臣; 金猛爲宜春縣開國男; 羅敏爲致君文德功臣; 柳韶同知中樞事.

#高麗史5卷-世家5-顯宗2-16-06-1025
壬午以寒食宴文武常?以上官於內殿.

#高麗史5卷-世家5-顯宗2-16-07-1025
三月己丑白氣貫日.

#高麗史5卷-世家5-顯宗2-16-08-1025
庚寅停諸營作放農民.

#高麗史5卷-世家5-顯宗2-16-09-1025
甲辰延慶宮主金氏卒.

#高麗史5卷-世家5-顯宗2-16-10-1025
夏四月甲子敎曰: “農事方殷亢陽爲?恐乏蒸民之食軫予宵?之懷是宜避正殿?常膳禁屠宰輟樂懸審寃獄禱群望匪惟寡德深合責躬凡百官僚亦當自?.”

#高麗史5卷-世家5-顯宗2-16-11-1025
辛未嶺南道廣平河濱等十縣地震壬申乙亥又震.

#高麗史5卷-世家5-顯宗2-16-12-1025
六月甲寅以宮人庾氏爲貴妃.

#高麗史5卷-世家5-顯宗2-16-13-1025
己未敎曰: “法天順時然後可以禦災?而致和平今內史門下省及諸官司凡所奏行多違時政欲望陰陽調洽豈不謬哉宜各悉心勉遵月令以副予意.”

#高麗史5卷-世家5-顯宗2-16-14-1025
秋七月辛巳朔契丹遣監門衛大將軍韓?來賀生辰.

#高麗史5卷-世家5-顯宗2-16-15-1025
乙酉以韓遂良爲侍御史; 金忠贊柳伯仁?爲殿中侍御史; 金錫之韓延祚崔延?金令器?爲監察御史.

#高麗史5卷-世家5-顯宗2-16-16-1025
丁亥慶尙淸州安東密城地震.

#高麗史5卷-世家5-顯宗2-16-17-1025
丁未以柳韶爲太子賓客.

#高麗史5卷-世家5-顯宗2-16-18-1025
九月辛巳大食蠻夏詵羅慈等百人來獻方物.

#高麗史5卷-世家5-顯宗2-16-19-1025
冬十一月己卯朔太史奏: “日當食不食.” 群臣表賀.

#高麗史5卷-世家5-顯宗2-16-20-1025
十二月戊午以崔?爲翰林學士內史舍人知制誥.

#高麗史5卷-世家5-顯宗2-16-21-1025
敎: “凡犯罪收職田者蒙赦除眞盜及僞造公私文書受財枉法監臨自盜*?{諂}曲奸邪所犯外?聽還給.”

#高麗史5卷-世家5-顯宗2-17-01-1026
○(丙寅)十七年春正月丁亥以李端爲御史大夫.

#高麗史5卷-世家5-顯宗2-17-02-1026
壬辰東女眞歸德將軍居閭鬱等來朝.

#高麗史5卷-世家5-顯宗2-17-03-1026
二月癸亥契丹遣太傅李知順來聘.

#高麗史5卷-世家5-顯宗2-17-04-1026
乙丑白氣貫日.

#高麗史5卷-世家5-顯宗2-17-05-1026
三月庚寅賜崔?等及第.

#高麗史5卷-世家5-顯宗2-17-06-1026
夏四月庚午以智蔡文爲右僕射.

#高麗史5卷-世家5-顯宗2-17-07-1026
閏五月壬子東西女眞酋長各率部落子弟來獻土馬弓弩.

#高麗史5卷-世家5-顯宗2-17-08-1026
甲子契丹遣御院判官耶律骨打來請假途將如東北女眞不許.

#高麗史5卷-世家5-顯宗2-17-09-1026
六月戊寅以李端爲右常侍知中樞事; 皇甫兪義爲御史大夫.

#高麗史5卷-世家5-顯宗2-17-10-1026
秋七月甲辰朔契丹遣監門衛大將軍王文簡來賀生辰.

#高麗史5卷-世家5-顯宗2-17-11-1026
丁未大雨凡四日京城民家漂毁者甚多.

#高麗史5卷-世家5-顯宗2-17-12-1026
八月壬午宋廣南人李文通等三人來獻方物.

#高麗史5卷-世家5-顯宗2-17-13-1026
九月甲子幸海州神光寺.

#高麗史5卷-世家5-顯宗2-17-14-1026
冬十月癸酉朔日食.

#高麗史5卷-世家5-顯宗2-17-15-1026
壬午至自海州.

#高麗史5卷-世家5-顯宗2-17-16-1026
十一月以黃周亮爲太子少詹事; 崔齊顔爲太子右庶子; 崔?爲太子中允.

#高麗史5卷-世家5-顯宗2-18-01-1027
○(丁卯)十八年春正月辛亥以崔士威爲太子太師; 蔡忠順李??爲門下侍郞; 徐訥爲內史侍郞; 郭元李可道??知政事; 李端金猛?爲中樞使; 梁?爲左僕射; 崔?爲給事中.

#高麗史5卷-世家5-顯宗2-18-02-1027
壬子東女眞酋長昌夫等來獻方物.

#高麗史5卷-世家5-顯宗2-18-03-1027
丙寅門下侍郞平章事庾方上表乞骸許之加特進門下侍中.

#高麗史5卷-世家5-顯宗2-18-04-1027
戊辰契丹遣李正允來.

#高麗史5卷-世家5-顯宗2-18-05-1027
二月戊子修*大廟復安神主.

#高麗史5卷-世家5-顯宗2-18-06-1027
甲午黑水靺鞨歸德大將軍阿骨阿駕來獻土馬器仗.

#高麗史5卷-世家5-顯宗2-18-07-1027
三月乙卯女眞首領瑟弗達等一百人來朝.

#高麗史5卷-世家5-顯宗2-18-08-1027
夏四月甲戌隕霜.

#高麗史5卷-世家5-顯宗2-18-09-1027
壬午謁*大廟加上先王先后尊號. 以裴玄慶洪儒卜智謙申崇謙庾黔弼崔凝配享太祖; 朴述希金堅術配惠宗; 王式廉配定宗; 劉新成徐弼配光宗; 崔知夢朴良柔配景宗; 崔承老崔亮李知白徐熙李夢游配成宗; 韓彦恭金承祚崔肅配穆宗赦流以下.

#高麗史5卷-世家5-顯宗2-18-10-1027
五月庚子朔禱雨于群望.

#高麗史5卷-世家5-顯宗2-18-11-1027
甲寅以旱避正殿?常膳*?決獄囚.

#高麗史5卷-世家5-顯宗2-18-12-1027
乙卯再雩.

#高麗史5卷-世家5-顯宗2-18-13-1027
丁巳公州隕霜殺苗.

#高麗史5卷-世家5-顯宗2-18-14-1027
庚申以王子亨爲開府儀同三司檢校*太帥{太師}兼內史令: 緖爲開府儀同三司檢校太傅兼尙書令.

#高麗史5卷-世家5-顯宗2-18-15-1027
丙寅雨.

#高麗史5卷-世家5-顯宗2-18-16-1027
六月己卯以黃周亮爲刑部侍郞; 李周佐爲起居舍人; 許元爲侍御史; 李惟亮爲殿中侍御史; 秦玄錫爲右補闕; 李膺年爲監察御史.

#高麗史5卷-世家5-顯宗2-18-17-1027
癸未楊州奏: “莊義三川靑淵等寺僧犯禁釀酒共米三百六十餘石請依律斷罪.” 從之.

#高麗史5卷-世家5-顯宗2-18-18-1027
甲申敎曰: “前工部侍郞庾?廉等一百四十三人雖犯*?{諂}曲奸邪之罪已經累赦?削罪名?用.”

#高麗史5卷-世家5-顯宗2-18-19-1027
耽羅獻方物.

#高麗史5卷-世家5-顯宗2-18-20-1027
辛卯東女眞酋長毛逸羅等二十餘人來朝.

#高麗史5卷-世家5-顯宗2-18-21-1027
秋七月己亥朔契丹遣太傅李匡一耶律胡都袞來賀生辰.

#高麗史5卷-世家5-顯宗2-18-22-1027
庚子靈光郡獻珊瑚樹高八尺枝八十一.

#高麗史5卷-世家5-顯宗2-18-23-1027
癸亥松岳崩.

#高麗史5卷-世家5-顯宗2-18-24-1027
八月戊辰朔契丹東京使高延來.

#高麗史5卷-世家5-顯宗2-18-25-1027
丁亥宋江南人李文通等來獻書冊凡五百九十七卷.

#高麗史5卷-世家5-顯宗2-18-26-1027
九月戊戌朔命創慧日重光寺徵發人夫工匠輔臣諫官皆奏: “百姓勞弊不宜興作.”左承宣李?獨奏曰: “爲佛造寺功德無量勞民何傷.”

#高麗史5卷-世家5-顯宗2-18-27-1027
壬戌以郭崇元李能封年高?爲將軍.

#高麗史5卷-世家5-顯宗2-18-28-1027
冬十月壬午講仁王經於毬庭.

#高麗史5卷-世家5-顯宗2-19-01-1028
○(戊辰)十九年春正月戊戌以林維幹爲右拾遺知制誥兼東宮侍讀學士.

#高麗史5卷-世家5-顯宗2-19-02-1028
是月女眞歸德將軍高豆等七十餘人來朝骨夫率部落五百戶來附.

#高麗史5卷-世家5-顯宗2-19-03-1028
二月辛未檢校右僕射金慶廉卒以善大字名一時.

#高麗史5卷-世家5-顯宗2-19-04-1028
甲戌遣禮部員外郞金?如契丹東京.

#高麗史5卷-世家5-顯宗2-19-05-1028
丁亥放輕繫.

#高麗史5卷-世家5-顯宗2-19-06-1028
癸巳遣大府卿金作賓如契丹.

#高麗史5卷-世家5-顯宗2-19-07-1028
三月己亥放輕繫.

#高麗史5卷-世家5-顯宗2-19-08-1028
己未御文德殿覆試賜鄭在元等及第.

#高麗史5卷-世家5-顯宗2-19-09-1028
辛酉契丹遣將軍耶律素房州防禦使楊延美等來聘.

#高麗史5卷-世家5-顯宗2-19-10-1028
是月東女眞歸德將軍阿骨來.

#高麗史5卷-世家5-顯宗2-19-11-1028
夏四月辛未雨雹.

#高麗史5卷-世家5-顯宗2-19-12-1028
五月辛丑女眞來攻平海郡不克而還追捕賊船四?盡殺之.

#高麗史5卷-世家5-顯宗2-19-13-1028
六月己巳以雨甚祈晴于群廟.

#高麗史5卷-世家5-顯宗2-19-14-1028
閏月甲寅北蕃酋長阿忽等五十七人來附.

#高麗史5卷-世家5-顯宗2-19-15-1028
秋七月乙未契丹遣瀋州刺史蕭瓊?州刺史傅用元來賀生辰.

#高麗史5卷-世家5-顯宗2-19-16-1028
丁酉東女眞?拔部落三百餘戶來附.

#高麗史5卷-世家5-顯宗2-19-17-1028
乙卯王妃金氏薨.

#高麗史5卷-世家5-顯宗2-19-18-1028
是月東西女眞酋長尼烏弗豆盧盖等二百餘人來獻方物.

#高麗史5卷-世家5-顯宗2-19-19-1028
八月西北界蝗.

#高麗史5卷-世家5-顯宗2-19-20-1028
九月丙申宋泉州人李*선等三十餘人來獻方物.

#高麗史5卷-世家5-顯宗2-19-21-1028
戊申遣左司郞中林福如契丹賀皇后生辰.

#高麗史5卷-世家5-顯宗2-19-22-1028
冬十月癸酉遣尙書右丞鄭莊如契丹謝恩.

#高麗史5卷-世家5-顯宗2-19-23-1028
丁亥東女眞賊船十五?寇高城己丑侵龍津鎭虜中郞將朴興彦等七十餘人.

#高麗史5卷-世家5-顯宗2-19-24-1028
十一月癸卯遣*大僕卿王希傑殿中侍御史李惟亮如契丹賀生辰.

#高麗史5卷-世家5-顯宗2-19-25-1028
十二月壬辰東女眞沙逸羅等來獻馬.

#高麗史5卷-世家5-顯宗2-20-01-1029
○(己巳)二十年春正月癸巳千秋太后皇甫氏薨于崇德宮.

#高麗史5卷-世家5-顯宗2-20-02-1029
二月庚辰以宮人韓氏父彬卿兼太子賓客同知中樞使柱國.

#高麗史5卷-世家5-顯宗2-20-03-1029
丁亥避王嫌名改人姓筍爲孫.

#高麗史5卷-世家5-顯宗2-20-04-1029
閏月己亥女眞賊船三十餘?來寇東鄙船兵都部署判官趙閏貞擊走之.

#高麗史5卷-世家5-顯宗2-20-05-1029
是月東西女眞阿忽沙一羅骨盖等一百餘人來獻土馬兵器增爵一級.

#高麗史5卷-世家5-顯宗2-20-06-1029
三月庚午五冠山崩.

#高麗史5卷-世家5-顯宗2-20-07-1029
庚辰東女眞賊船十?寇溟州兵馬判官金厚擊却之.

#高麗史5卷-世家5-顯宗2-20-08-1029
夏四月戊戌賜王子亨穀二千石田三百結臧獲三十口.

#高麗史5卷-世家5-顯宗2-20-09-1029
庚子設藏經道場於會慶殿飯僧一萬于毬庭.

#高麗史5卷-世家5-顯宗2-20-10-1029
庚戌契丹遣大將軍耶律延寧海北州刺史張令儀來聘.

#高麗史5卷-世家5-顯宗2-20-11-1029
契丹人曹兀?家來奔.

#高麗史5卷-世家5-顯宗2-20-12-1029
乙卯王議增*大廟?豆禮部據王制: “?年不奢凶年不儉之義,” 執不可乃止.

#高麗史5卷-世家5-顯宗2-20-13-1029
五月乙丑東女眞四百餘人寇洞山縣.

#高麗史5卷-世家5-顯宗2-20-14-1029
六月癸丑耽羅世子孤烏弩來朝授游擊將軍賜袍一襲.

#高麗史5卷-世家5-顯宗2-20-15-1029
盜起廣州山藪乙卯遣龍虎軍將校往捕之.

#高麗史5卷-世家5-顯宗2-20-16-1029
丙辰徵有妻僧充重光寺役徒.

#高麗史5卷-世家5-顯宗2-20-17-1029
秋七月戊午朔契丹遣將軍耶律管寧崇祿少卿李可封來賀生辰.

#高麗史5卷-世家5-顯宗2-20-18-1029
耽羅獻方物.

#高麗史5卷-世家5-顯宗2-20-19-1029
聞喜縣出水精玉璞四萬餘枚.

#高麗史5卷-世家5-顯宗2-20-20-1029
乙酉耽羅民貞一等還自日本初貞一等二十一人泛海漂風到東南極遠島島人長大遍體生毛語言殊異劫留七月貞一等七人竊小船東北至日本那沙府乃得生還.

#高麗史5卷-世家5-顯宗2-20-21-1029
八月丁亥朔日食.

#高麗史5卷-世家5-顯宗2-20-22-1029
乙未東女眞大相?拔率其族三百餘戶來投賜渤海古城地處之.

#高麗史5卷-世家5-顯宗2-20-23-1029
己亥宋廣南人莊文寶等八十人來獻土物.

#高麗史5卷-世家5-顯宗2-20-24-1029
癸卯王西巡庚戌次平州甲寅次白州.

#高麗史5卷-世家5-顯宗2-20-25-1029
是月開京羅城成凡二十一年而功畢.

#高麗史5卷-世家5-顯宗2-20-26-1029
九月戊午契丹東京將軍大延琳遣大府丞高吉德告建國兼求援延琳渤海始祖大祚榮七代孫叛契丹國號興遼建元天興.

#高麗史5卷-世家5-顯宗2-20-27-1029
甲子移幸鹽州路上御製重陽詠菊詩一首宣示翰林學士以下卽令和進丁卯遂幸海州所歷州縣耆年篤疾賜酒食布貨有差長吏加職一級.

#高麗史5卷-世家5-顯宗2-20-28-1029
乙亥敎曰: “近聞宮院所屬莊戶?役煩重民不聊生殿中省檢?存恤.”

#高麗史5卷-世家5-顯宗2-20-29-1029
丁丑宴扈從文武常?以上賜物有差.

#高麗史5卷-世家5-顯宗2-20-30-1029
冬十月甲午王至自海州.

#高麗史5卷-世家5-顯宗2-20-31-1029
十一月庚申以朴從儉爲禮賓卿左諫議大夫.

#高麗史5卷-世家5-顯宗2-20-32-1029
丙寅賜開京羅城及重光寺造成都監員吏職一級.

#高麗史5卷-世家5-顯宗2-20-33-1029
以平章事徐訥判西京留守事; 尙書左僕射李端爲西京留守使; 黃周亮爲國子祭酒翰林學士; 崔?爲右諫議大夫; 李作忠爲給事中.

#高麗史5卷-世家5-顯宗2-20-34-1029
丁卯以李可道檢校*大尉行吏部尙書兼太子少師?知政事.

#高麗史5卷-世家5-顯宗2-20-35-1029
戊辰刑部尙書?知政事郭元卒.

#高麗史5卷-世家5-顯宗2-20-36-1029
庚午贈光宗宮人金氏賢妃.

#高麗史5卷-世家5-顯宗2-20-37-1029
甲申東女眞求頭等三十餘人來朝.

#高麗史5卷-世家5-顯宗2-20-38-1029
十二月庚寅雷震.

#高麗史5卷-世家5-顯宗2-20-39-1029
興遼國*大師大延定引東北女眞與契丹相攻遣使乞援王不許自此路梗與契丹不通.

#高麗史5卷-世家5-顯宗2-20-40-1029
壬辰命西北面判兵馬事柳韶赴鎭以備興遼.

#高麗史5卷-世家5-顯宗2-21-01-1030
○(庚午)二十一年春正月丁巳東女眞烏乙那等五十人來獻馬.

#高麗史5卷-世家5-顯宗2-21-02-1030
丙寅興遼國又遣水部員外郞高吉德上表乞師.

#高麗史5卷-世家5-顯宗2-21-03-1030
二月丙戌以蔡忠順判西京留守事; 李作仁?知政事; 柳韶爲中樞使.

#高麗史5卷-世家5-顯宗2-21-04-1030
甲午交州翼嶺洞山縣地震.

#高麗史5卷-世家5-顯宗2-21-05-1030
乙未東女眞毛逸羅來獻土馬.

#高麗史5卷-世家5-顯宗2-21-06-1030
辛丑積慶宮主卒謚孝惠葬平陵.

#高麗史5卷-世家5-顯宗2-21-07-1030
三月癸酉以郭伸爲右承宣; 崔延壽爲考功郞中兼御史雜端; 柳雲爲侍御史.

#高麗史5卷-世家5-顯宗2-21-08-1030
夏四月乙酉敎曰: “上年十二月宋曆以爲大盡而我國太史所進曆以爲小盡又今正月十五日奏大陰食而卒不食此必術家未精也御史臺推鞫以聞.”

#高麗史5卷-世家5-顯宗2-21-09-1030
戊子東女眞曼鬪等六十餘人來獻戈船四??矢十一萬七千六百.

#高麗史5卷-世家5-顯宗2-21-10-1030
甲午御文德殿覆試賜崔惟善等及第.

#高麗史5卷-世家5-顯宗2-21-11-1030
己亥鐵利國主那沙遣女眞計?漢等來獻貂鼠皮請曆日許之.

#高麗史5卷-世家5-顯宗2-21-12-1030
五月甲寅以金猛爲太子少傅; 劉徵弼爲太子賓客; 黃周亮爲太子右庶子; 崔?爲太子右諭德.

#高麗史5卷-世家5-顯宗2-21-13-1030
乙卯東女眞奉國大將軍蘇勿蓋等來獻馬九匹戈船三??矢五萬八千六百及器仗.

#高麗史5卷-世家5-顯宗2-21-14-1030
乙丑契丹水軍指麾使虎騎尉大道李卿等六人來投自是契丹渤海人來附甚衆.

#高麗史5卷-世家5-顯宗2-21-15-1030
辛未加姜邯贊門下侍中.

#高麗史5卷-世家5-顯宗2-21-16-1030
六月辛卯特赦殊死二罪流遠地餘皆原之築羅城營重光寺員吏僧俗工匠?加階職赴役者?今年調布諸州郡縣逋欠限戊辰年?免城麟州威遠定戎鎭及西巡扈從有功勞者加次第職白身賜物有差.

#高麗史5卷-世家5-顯宗2-21-17-1030
秋七月甲子積慶公主卒.

#高麗史5卷-世家5-顯宗2-21-18-1030
乙丑興遼國行營都部署劉忠正遣寧州刺史大慶翰齎表來乞援.

#高麗史5卷-世家5-顯宗2-21-19-1030
己巳宋泉州人盧遵等來獻方物.

#高麗史5卷-世家5-顯宗2-21-20-1030
戊寅內史侍郞晉含祚卒含祚治術數每遇國家有事輒質以圖讖遂至大用時議輕之.

#高麗史5卷-世家5-顯宗2-21-21-1030
八月戊申以王可道爲內史侍郞判三司事; 李周佐爲御史中丞.

#高麗史5卷-世家5-顯宗2-21-22-1030
九月辛亥朔耽羅獻方物.

#高麗史5卷-世家5-顯宗2-21-23-1030
丙辰興遼國?州刺史李匡祿來告急尋聞國亡遂留不歸.

#高麗史5卷-世家5-顯宗2-21-24-1030
甲戌遣金?如契丹賀收復東京.

#高麗史5卷-世家5-顯宗2-21-25-1030
乙亥契丹遣千牛將軍羅漢奴來詔曰: “近不差人往還應爲路梗今渤海偸主俱遭圍閉?已歸降宜遣陪臣速來赴國必無虞慮.”

#高麗史5卷-世家5-顯宗2-21-26-1030
冬十月辛巳朔以韓祚知西京留守事.

#高麗史5卷-世家5-顯宗2-21-27-1030
是月契丹奚哥渤海民五百餘人來投處之江南州郡.

#高麗史5卷-世家5-顯宗2-21-28-1030
十一月乙丑西女眞曼鬪等二十七戶來附處之東界.

#高麗史5卷-世家5-顯宗2-21-29-1030
*癸酋{癸酉}御史雜端崔延壽劾奏?知政事李作仁詐稱太祖功臣後蔭其子免官.

#高麗史5卷-世家5-顯宗2-21-30-1030
十二月辛卯以徐訥爲門下侍郞同平章事判尙書吏部事.

#高麗史5卷-世家5-顯宗2-21-31-1030
丁酉中樞使金猛卒.

#高麗史5卷-世家5-顯宗2-21-32-1030
癸卯以崔齊顔爲中樞使; 黃周亮爲中樞副使.

#高麗史5卷-世家5-顯宗2-21-33-1030
是月東女眞寧塞將軍睦史阿骨柔遠將軍閼那歸德將軍阿箇朱來獻馬及鐵甲?矢.

#高麗史5卷-世家5-顯宗2-21-34-1030
京城疫人多死.

#高麗史5卷-世家5-顯宗2-22-01-1031
○(辛未)二十二年春正月辛酉東女眞尼牛弗來獻馬及器仗.

#高麗史5卷-世家5-顯宗2-22-02-1031
乙亥親耕籍田赦流罪以下圓丘方澤升壇執禮員吏及孝子順孫義夫節婦耆老篤疾者賜物有差.

#高麗史5卷-世家5-顯宗2-22-03-1031
丙子以左僕射梁?爲東京留守使.

#高麗史5卷-世家5-顯宗2-22-04-1031
二月己卯宴文武常?以上于文德殿.

#高麗史5卷-世家5-顯宗2-22-05-1031
己丑冊王子基守太尉兼尙書令開城國公.

#高麗史5卷-世家5-顯宗2-22-06-1031
是月東西女眞八十餘人來獻土物.

#高麗史5卷-世家5-顯宗2-22-07-1031
三月甲寅以宮人韓氏爲尙宮; 金氏爲尙寢; 韓氏爲尙食; 徐氏爲尙針.

#高麗史5卷-世家5-顯宗2-22-08-1031
是月女眞沙逸羅等四十餘人來獻土馬.

#高麗史5卷-世家5-顯宗2-22-09-1031
契丹渤海民四十餘人來投.

#高麗史5卷-世家5-顯宗2-22-10-1031
夏四月丁亥霜.

#高麗史5卷-世家5-顯宗2-22-11-1031
戊子禱兩于群望.

#高麗史5卷-世家5-顯宗2-22-12-1031
乙巳王不豫.

#高麗史5卷-世家5-顯宗2-22-13-1031
以左僕射李端?知政事.

#高麗史5卷-世家5-顯宗2-22-14-1031
五月壬子以柳韶爲吏部尙書?知政事; 皇甫兪義爲中樞使.

#高麗史5卷-世家5-顯宗2-22-15-1031
丁巳以崔士威爲內史令仍令致仕; 李?爲司空左僕射判東京留守事.

#高麗史5卷-世家5-顯宗2-22-16-1031
戊午赦公罪徒以下.

#高麗史5卷-世家5-顯宗2-22-17-1031
丁卯以王琳檢校右僕射羅州牧使.

#高麗史5卷-世家5-顯宗2-22-18-1031
辛未王疾篤召太子欽屬以後事俄而薨于重光殿壽四十在位二十二年王幼聰悟仁惠及長敏學工書好詞翰凡耳目所經不復遺忘謚曰元文廟號顯宗葬于松嶽西麓陵曰宣陵文宗十年加謚大孝仁宗十八年加德威高宗四十年加達思.

#高麗史5卷-世家5-顯宗2-22-19-1031
○史臣崔?贊曰: “傳稱: ‘天將興之誰能廢之.’ 千秋太后自縱*?{淫}荒潛圖傾奪. 穆宗知百姓之屬望排千秋之惡黨遠馳使命以授神器?固本支所謂: ‘天之將興誰能廢之者,’ ?不信歟. 然以姨母貽?戎臣構逆强?伺?京闕俱燼乘輿播遷艱否極矣反正之後和戎結好偃革修文薄賦輕?登崇俊良修政公平?民安輯內外底寧農桑屢稔*北{比}之周之成康漢之文景亦無愧矣.”

#高麗史5卷-世家5-顯宗二-22-20-1031
○李齊賢曰: “崔?之言世所謂命也句踐嘗膽雪恥會稽小白忘?遺患於齊. 人君恃有天命縱欲敗度雖得之必失之是故君子理思亂安思危愼終如始以對天休如顯宗所謂吾無*閒然者乎.”

#高麗史5卷-世家5-德宗-00-00-0000
德宗.

#高麗史5卷-世家5-德宗-00-01-0000
德宗敬康大王諱欽字元良顯宗長子母曰元成太后金氏顯宗七年丙辰五月乙巳生十一年封延慶君十三年立爲太子明年契丹冊封高麗國公二十二年五月辛未顯宗薨卽位於重光殿居翼室朝夕哀臨甲戌率群臣成服.

#高麗史5卷-世家5-德宗-00-02-0000
六月丁丑朔以徐訥檢校太師.

#高麗史5卷-世家5-德宗-00-03-0000
己卯以姜邯贊檢校太師侍中.

#高麗史5卷-世家5-德宗-00-04-0000
乙酉西女眞寧塞大將軍阿志大等二十七人來獻良馬.

#高麗史5卷-世家5-德宗-00-05-0000
乙未東女眞將軍大宛沙伊羅等五十八人來獻良馬.

#高麗史5卷-世家5-德宗-00-06-0000
鐵利國主武那沙遣若吾者等來獻貂鼠皮.

#高麗史5卷-世家5-德宗-00-07-0000
宋台州商客陳惟志等六十四人來.

#高麗史5卷-世家5-德宗-00-08-0000
丙申葬顯宗于宣陵.

#高麗史5卷-世家5-德宗-00-09-0000
戊戌王釋服.

#高麗史5卷-世家5-德宗-00-10-0000
庚子謁景靈殿告卽位.

#高麗史5卷-世家5-德宗-00-11-0000
癸卯御神鳳樓揭?竿于毬庭肆赦.

#高麗史5卷-世家5-德宗-00-12-0000
秋七月戊申賜輔臣諸道進馬.

#高麗史5卷-世家5-德宗-00-13-0000
己酉以柳韶爲中軍兵馬元帥.

#高麗史5卷-世家5-德宗-00-14-0000
庚戌以蔣劇孟爲兵部尙書; 洪賓爲刑部尙書; 李有暹爲工部尙書; 金宗鉉爲右諫議大夫; 皇甫穎爲御史雜端; 門思明爲殿中侍御史; 孫謂爲殿中丞; 朴毅夫爲監察御史.

#高麗史5卷-世家5-德宗-00-15-0000
己未契丹報哀使工部郞中南承顔來告聖宗崩宣詔於顯宗返魂堂.

#高麗史5卷-世家5-德宗-00-16-0000
辛酉王引契丹報哀使擧哀於內殿.

#高麗史5卷-世家5-德宗-00-17-0000
丙寅以鄭流源爲侍御史.

#高麗史5卷-世家5-德宗-00-18-0000
丁卯渤海監門軍大道行郞等十四人來投.

#高麗史5卷-世家5-德宗-00-19-0000
己巳渤海諸軍判官高眞祥孔目王光祿自契丹持牒來投.

#高麗史5卷-世家5-德宗-00-20-0000
契丹賀先王生辰使耶律溫德趙象玄來壬申傳命於返魂堂.

#高麗史5卷-世家5-德宗-00-21-0000
八月丁丑東女眞將軍古於夫等三十人來獻方物.

#高麗史5卷-世家5-德宗-00-22-0000
甲申制曰: “女眞將軍阿豆閒等三百四十戶來投勒留嘉鐵二州之地. 然阿豆閒本東蕃子項史之族宜遣置東蕃.”

#高麗史5卷-世家5-德宗-00-23-0000
壬辰王可道請納妃.

#高麗史5卷-世家5-德宗-00-24-0000
癸巳以李端爲左僕射?知政事.

#高麗史5卷-世家5-德宗-00-25-0000
乙未侍中致仕姜邯贊卒.

#高麗史5卷-世家5-德宗-00-26-0000
辛丑檢校太保朴訥?左僕射朱德明卒?輟朝一日.

#高麗史5卷-世家5-德宗-00-27-0000
九月丙午朔幸外帝釋院.

#高麗史5卷-世家5-德宗-00-28-0000
己酉以皇甫穎爲御史中丞; 金令器爲侍御史; 李子淵爲右補闕賜緋魚; 文在先爲殿中侍御史; 李慶膺爲監察御史賜金魚.

#高麗史5卷-世家5-德宗-00-29-0000
庚戌以盧?爲戶部尙書; 閔可擧爲工部尙書; 許元爲內史舍人.

#高麗史5卷-世家5-德宗-00-30-0000
丙辰以秦玄錫爲御史雜端.

#高麗史5卷-世家5-德宗-00-31-0000
東女眞懷化將軍烏於那開老等六十七人來獻土物.

#高麗史5卷-世家5-德宗-00-32-0000
丙寅以密直學士秘書少監朴有仁權知左承宣.

#高麗史5卷-世家5-德宗-00-33-0000
己巳追尊?王太后.

#高麗史5卷-世家5-德宗-00-34-0000
辛未幸妙通寺.

#高麗史5卷-世家5-德宗-00-35-0000
冬十月乙亥朔以徐訥爲門下侍中; 王可道柳韶?爲門下侍郞同內史門下平章事.

#高麗史5卷-世家5-德宗-00-36-0000
丁丑契丹王守男等十九人來投處之南地.

#高麗史5卷-世家5-德宗-00-37-0000
戊寅宰輔表請復常膳許之.

#高麗史5卷-世家5-德宗-00-38-0000
庚辰享國老於毬庭樂懸而不作.

#高麗史5卷-世家5-德宗-00-39-0000
辛巳納王可道女爲妃.

#高麗史5卷-世家5-德宗-00-40-0000
遣工部郞中柳喬如契丹會葬郞中金行恭賀卽位表請毁鴨綠城橋歸我被留行人.

#高麗史5卷-世家5-德宗-00-41-0000
乙酉東女眞元甫開老等四十六人來朝增爵賜物.

#高麗史5卷-世家5-德宗-00-42-0000
憲臺奏: “尙書左僕射判東京留守事李?橫*?{斂}財物又使家奴借乘驛馬請論如法.” 從之.

#高麗史5卷-世家5-德宗-00-43-0000
丁酉幸毬庭飯僧三萬.

#高麗史5卷-世家5-德宗-00-44-0000
癸卯加左僕射異膺甫守司徒右僕射金如琢守司空.

#高麗史5卷-世家5-德宗-00-45-0000
閏月己酉始設國子監試.

#高麗史5卷-世家5-德宗-00-46-0000
己未幸外帝釋院.

#高麗史5卷-世家5-德宗-00-47-0000
壬戌幸龍興寺.

#高麗史5卷-世家5-德宗-00-48-0000
甲子封王氏爲賢妃.

#高麗史5卷-世家5-德宗-00-49-0000
十一月乙亥東京留守使戶部尙書李作仁卒.

#高麗史5卷-世家5-德宗-00-50-0000
庚寅命有司賜諸國來投人衣服?絮.

#高麗史5卷-世家5-德宗-00-51-0000
壬寅東女眞將軍毛伊羅來獻馬且言以蕃地僻遠不及會葬願謁陵寢許之.

#高麗史5卷-世家5-德宗-00-52-0000
癸巳東女眞烏頭乃等四十餘人來獻方物.

#高麗史5卷-世家5-德宗-00-53-0000
辛丑金行恭回報契丹不從所奏遂停賀正使仍用聖宗*大平{太平}年號.

#高麗史5卷-世家5-德宗-01-01-1032
○(壬申)元年春正月辛巳御史臺劾大府卿王希傑右司郞中柳伯仁禮部郞中崔復珪員外郞李膺年分司西京求田殖貨請黜免從之.

#高麗史5卷-世家5-德宗-01-02-1032
甲申以林維幹爲右承宣吏部郞中賜金紫.

#高麗史5卷-世家5-德宗-01-03-1032
乙酉契丹遺留使來至來遠城不納遂城朔州寧仁鎭派川等縣備之.

#高麗史5卷-世家5-德宗-01-04-1032
丁亥幸外帝釋院.

#高麗史5卷-世家5-德宗-01-05-1032
己丑改王生日仁壽節爲應天節.

#高麗史5卷-世家5-德宗-01-06-1032
丁酉西女眞者昆等八人來投.

#高麗史5卷-世家5-德宗-01-07-1032
戊戌制曰: “左僕射異膺甫加司徒右僕射金如琢加司空其班在?知政事之下中樞使之上?加俸祿.”

#高麗史5卷-世家5-德宗-01-08-1032
渤海沙志明童等二十九人來投.

#高麗史5卷-世家5-德宗-01-09-1032
二月壬寅朔以通州振威副尉戶長金巨別將守堅當庚戌丹兵之來堅壁固守又禽其大夫馬首加金巨郞將守堅贈郞將.

#高麗史5卷-世家5-德宗-01-10-1032
丁未太白晝見.

#高麗史5卷-世家5-德宗-01-11-1032
戊申渤海史通等十七人來投.

#高麗史5卷-世家5-德宗-01-12-1032
鐵利國遣使修好.

#高麗史5卷-世家5-德宗-01-13-1032
壬子以皇甫兪義?知政事黃周亮爲中樞使.

#高麗史5卷-世家5-德宗-01-14-1032
乙卯燃燈幸王輪寺.

#高麗史5卷-世家5-德宗-01-15-1032
三月壬申朔賜白可易等及第.

#高麗史5卷-世家5-德宗-01-16-1032
癸酉契丹殿直高善悟殿前高眞成等十五人左廂都指揮使大光保州懷化軍事判官崔運符鄕貢進士李運衡等來奔.

#高麗史5卷-世家5-德宗-01-17-1032
乙亥以朴有仁爲翰林學士; 林維幹爲御史雜端.

#高麗史5卷-世家5-德宗-01-18-1032
癸巳以王可道監修國史; 李端爲內史侍郞同內史門下平章事; 黃周亮修國史; 劉徵弼爲尙書左僕射; 羅敏爲禮部尙書.

#高麗史5卷-世家5-德宗-01-19-1032
甲午幸妙通寺.

#高麗史5卷-世家5-德宗-01-20-1032
戊戌論庚戌年以來戰亡功贈潘希岳少府監; 金延慶軍器監; 田仁穎禮賓少卿; 庾伯夫衛尉少卿; 金良佐少府少監; 梁伯殿中丞.

#高麗史5卷-世家5-德宗-01-21-1032
庚子以旱放奉恩重光兩寺役夫.

#高麗史5卷-世家5-德宗-01-22-1032
夏四月壬寅朔避殿?膳禁屠殺放輕繫.

#高麗史5卷-世家5-德宗-01-23-1032
丁未東女眞元尹古豆老等來獻土物.

#高麗史5卷-世家5-德宗-01-24-1032
戊申契丹奚家內乙古等二十七人來投.

#高麗史5卷-世家5-德宗-01-25-1032
辛酉親醮于毬庭禱雨.

#高麗史5卷-世家5-德宗-01-26-1032
五月壬申以諒陰停賀應天節.

#高麗史5卷-世家5-德宗-01-27-1032
丁丑渤海薩五德等十五人來投.

#高麗史5卷-世家5-德宗-01-28-1032
癸未復常膳御正殿視朝.

#高麗史5卷-世家5-德宗-01-29-1032
丁酉王以皇考諱辰道場如玄化寺.

#高麗史5卷-世家5-德宗-01-30-1032
六月辛丑王以太祖諱辰道場如奉恩寺.

#高麗史5卷-世家5-德宗-01-31-1032
丙午以庚伏放輕罪.

#高麗史5卷-世家5-德宗-01-32-1032
己酉西女眞懷化將軍尼冬等八人來朝增爵一級.

#高麗史5卷-世家5-德宗-01-33-1032
辛亥渤海*于音若己等十二人來投.

#高麗史5卷-世家5-德宗-01-34-1032
壬子東女眞歸德將軍也於浦等八人來獻土物.

#高麗史5卷-世家5-德宗-01-35-1032
甲寅王受菩薩戒於膺乾殿.

#高麗史5卷-世家5-德宗-01-36-1032
乙卯渤海所乙史等十七人來投.

#高麗史5卷-世家5-德宗-01-37-1032
秋七月壬申以李禮均等八人使於契丹被留不還賜妻子物有差.

#高麗史5卷-世家5-德宗-01-38-1032
乙亥西女眞大相也半等二十五人來獻土物.

#高麗史5卷-世家5-德宗-01-39-1032
丁丑東女眞正朝加伊老懷化將軍也半歸德將軍開老元甫古刀化等九十一人來獻土物.

#高麗史5卷-世家5-德宗-01-40-1032
庚寅王以皇?諱辰如奉恩寺.

#高麗史5卷-世家5-德宗-01-41-1032
丙申渤海高城等二十人來投.

#高麗史5卷-世家5-德宗-01-42-1032
戊戌以金宗鉉爲右散騎常侍.

#高麗史5卷-世家5-德宗-01-43-1032
八月壬寅大相主烏歐母棄市.

#高麗史5卷-世家5-德宗-01-44-1032
庚戌以柳琮爲左散騎常侍; 皇甫穎爲尙書右丞知御史臺事; 秦玄錫爲御史中丞.

#高麗史5卷-世家5-德宗-01-45-1032
癸丑幸妙通寺.

#高麗史5卷-世家5-德宗-01-46-1032
乙卯東女眞正甫豆於甫等二十人來獻土物.

#高麗史5卷-世家5-德宗-01-47-1032
丁巳以李端爲平章事; 皇甫兪義爲吏部尙書?知政事.

#高麗史5卷-世家5-德宗-01-48-1032
戊午王如奉恩寺以僧法鏡爲國師.

#高麗史5卷-世家5-德宗-01-49-1032
庚申東女眞甫尹大由等三人來朝.

#高麗史5卷-世家5-德宗-01-50-1032
九月癸酉東女眞大相也乙漢等三十人來朝.

#高麗史5卷-世家5-德宗-01-51-1032
丙子錄內外囚放徒罪以下.

#高麗史5卷-世家5-德宗-01-52-1032
庚寅東女眞奉國大將軍要乙乃等五十人來朝.

#高麗史5卷-世家5-德宗-01-53-1032
乙未幸外帝釋院.

#高麗史5卷-世家5-德宗-01-54-1032
冬十月丙午渤海押司官李南松等十人來奔.

#高麗史5卷-世家5-德宗-01-55-1032
辛亥尙州界十餘縣地震.

#高麗史5卷-世家5-德宗-01-56-1032
壬子契丹注簿劉信思等五人來奔.

#高麗史5卷-世家5-德宗-01-57-1032
丙寅契丹濟乙男等十人來奔.

#高麗史5卷-世家5-德宗-01-58-1032
十一月丙子羽陵城主遣子夫於仍多郞來獻土物.

#高麗史5卷-世家5-德宗-01-59-1032
西女眞正朝大浦古之門等十四人來獻土物.

#高麗史5卷-世家5-德宗-01-60-1032
十二月辛丑以李作忠爲左諫議大夫; 盧祐朴敭命爲監察御史.

#高麗史5卷-世家5-德宗-01-61-1032
甲辰契丹羅骨等十人來投.

#高麗史5卷-世家5-德宗-02-01-1033
○(癸酉)二年春正月辛未東女眞將軍開多閒等二十五人來朝.

#高麗史5卷-世家5-德宗-02-02-1033
鐵利國遣使獻良馬貂鼠皮王嘉之回賜甚優.

#高麗史5卷-世家5-德宗-02-03-1033
乙亥宋劉守全等十四人來奔.

#高麗史5卷-世家5-德宗-02-04-1033
己卯以黃周亮判御史臺事; 崔?爲右散騎常侍; 閔可擧爲禮部尙書; 柳琮爲工部尙書; 李周佐爲右諫議大夫.

#高麗史5卷-世家5-德宗-02-05-1033
辛巳東女眞將軍寶伎阿於乃等一百十三人來獻土物.

#高麗史5卷-世家5-德宗-02-06-1033
丁亥禮部尙書羅敏上表乞退.

#高麗史5卷-世家5-德宗-02-07-1033
乙未契丹仇乃等十八人來奔.

#高麗史5卷-世家5-德宗-02-08-1033
左右衛猛校尉吳幸李璜申先立等抄掠丹兵七人賜職一級.

#高麗史5卷-世家5-德宗-02-09-1033
二月壬寅西女眞持印古音波及契丹*大師古省奐等十一人來獻土物及兵仗.

#高麗史5卷-世家5-德宗-02-10-1033
己酉東女眞懷化將軍居於蔚等四十九人來朝.

#高麗史5卷-世家5-德宗-02-11-1033
乙卯以金忠贊爲禮賓卿知中樞院事.

#高麗史5卷-世家5-德宗-02-12-1033
三月辛未西女眞將軍尼*于弗來獻土物.

#高麗史5卷-世家5-德宗-02-13-1033
海賊寇杆城縣白石浦擒獲五十人以獻.

#高麗史5卷-世家5-德宗-02-14-1033
賜崔希穆等及第.

#高麗史5卷-世家5-德宗-02-15-1033
契丹奚家古要等十一人來投處之江南.

#高麗史5卷-世家5-德宗-02-16-1033
夏四月戊戌渤海首乙分等十八人來投.

#高麗史5卷-世家5-德宗-02-17-1033
己亥東女眞歸德將軍古於夫等二十六人來獻土物.

#高麗史5卷-世家5-德宗-02-18-1033
戊午渤海可守等三人來投.

#高麗史5卷-世家5-德宗-02-19-1033
壬戌海賊寇三陟縣擒獲四十餘人.

#高麗史5卷-世家5-德宗-02-20-1033
五月戊子西女眞正位沙於下等三人來朝.

#高麗史5卷-世家5-德宗-02-21-1033
癸巳渤海監門隊正奇叱火等十九人來投.

#高麗史5卷-世家5-德宗-02-22-1033
六月辛丑渤海先宋等七人來投.

#高麗史5卷-世家5-德宗-02-23-1033
壬寅安東府陜州地震.

#高麗史5卷-世家5-德宗-02-24-1033
甲辰西女眞懷化大將軍居伊羅等二十四人來朝.

#高麗史5卷-世家5-德宗-02-25-1033
宋申流等十二人來奔.

#高麗史5卷-世家5-德宗-02-26-1033
丙辰東女眞大相古之門等四十一人來朝.

#高麗史5卷-世家5-德宗-02-27-1033
壬戌西女眞中尹古舍等六人來投古毛漢等二十五人來獻土物.

#高麗史5卷-世家5-德宗-02-28-1033
秋七月壬辰東女眞左尹阿浦等四十三人來獻土物.

#高麗史5卷-世家5-德宗-02-29-1033
八月甲午朔宋泉州商都綱林?等五十五人來獻土物.

#高麗史5卷-世家5-德宗-02-30-1033
戊午?顯宗于*大廟.

#高麗史5卷-世家5-德宗-02-31-1033
命平章事柳韶創置北境關城.

#高麗史5卷-世家5-德宗-02-32-1033
九月癸亥朔日色如彗.

#高麗史5卷-世家5-德宗-02-33-1033
以柳琮爲兵部尙書; 韓彬卿爲工部尙書; 林維幹爲御史中丞; 李子淵爲吏部郞中御史雜端右承宣; 廉顯爲右輔闕; 李惟道爲監察御史.

#高麗史5卷-世家5-德宗-02-34-1033
冬十月癸巳東女眞歸德將軍要賓柔遠將軍古之門等三十七人來朝.

#高麗史5卷-世家5-德宗-02-35-1033
己亥西女眞*大師阿角八等十四人東女眞元甫烏頭那等六十三人來朝.

#高麗史5卷-世家5-德宗-02-36-1033
以黃周亮爲戶部尙書; 閔可擧爲刑部尙書.

#高麗史5卷-世家5-德宗-02-37-1033
甲辰贈先代功臣加崔凝司徒; 劉新城太傅; 崔承老大匡; 崔亮三重大匡; 徐熙太師; 李知伯大匡; 李夢游司空; 韓彦恭太傅; 金承祚司空; 崔肅太師; 姜邯贊大丞; 崔沆正匡.

#高麗史5卷-世家5-德宗-02-38-1033
丁未契丹侵靜州.

#高麗史5卷-世家5-德宗-02-39-1033
己酉敎曰: “朕謬承先業統御三韓志敦理國安民心切奉先思孝今當?享之歲克備親行之禮欲覃殊恩內外同歡可大赦國內除不忠不孝坐贓奸盜外流罪以下咸赦之斬絞配有人島曾流者量移收贖者免放.”

#高麗史5卷-世家5-德宗-02-40-1033
十一月癸亥朔以元穎爲西京副留守知分司戶部事.

#高麗史5卷-世家5-德宗-02-41-1033
辛卯以西女眞*于火等一百五十六人開拓關城時?有功勞加爵一級.

#高麗史5卷-世家5-德宗-02-42-1033
十二月辛丑西女眞甫尹甫失等三十九人來獻土物.

#高麗史5卷-世家5-德宗-02-43-1033
甲辰以門思明文在先爲侍御史; 李紳爲殿中侍御史; 林思行爲監察御史.

#高麗史5卷-世家5-德宗-02-44-1033
癸丑渤海奇叱火等十一人來投處之南地.

#高麗史5卷-世家5-德宗-03-01-1034
○(甲戌)三年春正月丁卯冊王?爲延慶宮長公主.

#高麗史5卷-世家5-德宗-03-02-1034
辛未敎曰: “從儉節用足民之道尙衣局御衣所染?芝草計一年支用外毋得多取.”

#高麗史5卷-世家5-德宗-03-03-1034
丙戌東女眞正朝多老閒等五十八人來獻土物.

#高麗史5卷-世家5-德宗-03-04-1034
丁亥以黃周亮爲政堂文學判翰林院事.

#高麗史5卷-世家5-德宗-03-05-1034
戊子以皇甫穎爲中樞副使; 林維幹爲翰林侍講學士.

#高麗史5卷-世家5-德宗-03-06-1034
二月壬辰朔東女眞柔遠大將軍主達等三十六人來獻土物.

#高麗史5卷-世家5-德宗-03-07-1034
己亥納景興院長女金氏爲后.

#高麗史5卷-世家5-德宗-03-08-1034
東女眞佐尹阿刀閒等四十二人來獻土物.

#高麗史5卷-世家5-德宗-03-09-1034
三月丁丑以金鼎爲工部尙書; 蔣劇孟爲尙書右僕射; 李有暹爲兵部尙書; 李作忠爲御史大夫知翰林院事; 李周佐爲國子祭酒左諫議大夫; 秦玄錫爲中樞直學士知制誥; 盧祐爲殿中侍御史; 金元鼎金敬和朴丁固?爲監察御史.

#高麗史5卷-世家5-德宗-03-10-1034
戊寅東女眞奉國將軍阿刀閒等三十二人來獻土物.

#高麗史5卷-世家5-德宗-03-11-1034
庚辰敎曰: “農桑衣食之本諸道州縣官勉遵朝旨無奪三時以寧萬姓.”

#高麗史5卷-世家5-德宗-03-12-1034
丁亥宴群臣於文德殿.

#高麗史5卷-世家5-德宗-03-13-1034
夏四月丙申東女眞懷化將軍伊羅等二十五人來獻土物.

#高麗史5卷-世家5-德宗-03-14-1034
己酉賜李端推忠佐理功臣上柱國.

#高麗史5卷-世家5-德宗-03-15-1034
五月庚申朔東女眞歸德將軍骨甫等二十七人來獻土物.

#高麗史5卷-世家5-德宗-03-16-1034
丁丑門下侍郞平章事王可道卒.

#高麗史5卷-世家5-德宗-03-17-1034
甲申以翰林學士朴有仁爲平壤君文學; 中樞院直學士秦玄錫爲樂浪君文學.

#高麗史5卷-世家5-德宗-03-18-1034
丙戌以崔輔成爲尙書左僕射.

#高麗史5卷-世家5-德宗-03-19-1034
六月己丑朔震皇城朱雀門廊屋.

#高麗史5卷-世家5-德宗-03-20-1034
壬辰東女眞寧塞將軍尼仇刀等三十人來獻土物.

#高麗史5卷-世家5-德宗-03-21-1034
秋七月庚寅西女眞元尹毛烏等二十二人來獻土物.

#高麗史5卷-世家5-德宗-03-22-1034
丙申以李端爲門下侍郞平章事; 閔可擧劉徵弼爲尙書左右僕射; 金鼎爲兵部尙書; 張允含任簡?爲工部尙書.

#高麗史5卷-世家5-德宗-03-23-1034
辛亥以皇甫兪義爲內史侍郞同內史門下平章事; 黃周亮爲吏部尙書; 崔齊顔爲戶部尙書; 劉志誠爲禮部尙書.

#高麗史5卷-世家5-德宗-03-24-1034
壬子以元台瑨爲侍御史.

#高麗史5卷-世家5-德宗-03-25-1034
癸丑以崔?爲刑部尙書中樞使; 金忠贊爲右散騎常侍.

#高麗史5卷-世家5-德宗-03-26-1034
九月癸卯王寢疾顧命曰: “朕疾不?已至大漸宜以愛弟平壤君亨纘登寶位.” 遂薨于延英殿殯於宣德殿在位三年壽十九王生而岐?執性剛斷旣長踏塼輒破人以爲德重之故謚曰敬康廟號德宗葬于北郊陵曰肅陵文宗十年加謚宣孝仁宗十八年加剛明高宗四十年加光莊.

#高麗史5卷-世家5-德宗-03-27-1034
○李齊賢贊曰: “慶陵朝頭?山人李承休進帝王韻記有曰: ‘德何止四年鳳鳥來呈瑞’ 考之實錄未見其事唯俚語相傳言: ‘鳳鳥來儀於威鳳門群烏隨而?之鳳乃飛去國人憎烏少長持弓彈射德宗一代京城無烏’ 夫鳳羽族之長也爲群烏所逐豈曰鳳哉盖韻記之無稽耳. 德宗居喪能盡子之孝爲政不改父之道任用舊臣徐訥王可道崔?黃周亮之?朝廷無欺蔽而民安其生雖微鳳鳥尊號曰德不亦宜乎.”

世家卷第五.


#高麗史6卷-世家6-靖宗-00-00-0000
世家卷第六. 高麗史六.
正憲大夫工曹判書集賢殿大提學知  經筵春秋館事兼成均大司成臣鄭麟趾奉  敎修.

#高麗史6卷-世家6-靖宗-00-00-0000
靖宗.

#高麗史6卷-世家6-靖宗-00-01-0000
靖宗弘孝安懿康獻容惠大王諱亨字申照德宗母弟顯宗九年七月戊寅生. 岐?明睿五歲封內史令平壤君德宗三年九月癸卯受顧命卽位于重光殿冬十月丁巳朔告朔于*大廟.

#高麗史6卷-世家6-靖宗-00-02-0000
庚午葬德宗于肅陵.

#高麗史6卷-世家6-靖宗-00-03-0000
遣輔臣賜西京八關會?二日.

#高麗史6卷-世家6-靖宗-00-04-0000
十一月庚寅御神鳳樓大赦受中外群臣賀.

#高麗史6卷-世家6-靖宗-00-05-0000
宋商客東西蕃耽羅國各獻方物.

#高麗史6卷-世家6-靖宗-00-06-0000
庚子設八關會御神鳳樓賜百官?夕幸法王寺翼日大會又賜?觀樂東西二京東北兩路兵馬使四都護八牧各上表陳賀宋商客東西蕃耽羅國亦獻方物賜坐觀禮後以爲常.

#高麗史6卷-世家6-靖宗-00-07-0000
十二月己巳以王弟緖守太師兼內史令; 基守太保; 黃周亮爲禮部尙書?知政事; 崔齊顔爲吏部尙書; 劉志誠爲工部尙書; 李珍爲戶部尙書; 郭紳爲殿中監; 金令器爲御史中丞; 金忠贊李作忠爲左右散騎常侍.

#高麗史6卷-世家6-靖宗-01-01-1035
○(乙亥)元年春正月丙戌朔放朝賀.

#高麗史6卷-世家6-靖宗-01-02-1035
壬寅以崔?爲中樞使刑部尙書.

#高麗史6卷-世家6-靖宗-01-03-1035
東女眞懷化將軍毛伊羅等五十七人來朝賜物有差.

#高麗史6卷-世家6-靖宗-01-04-1035
丁未以庾昌爲殿中丞; 柳雲爲起居郞; 金廷俊爲殿中侍御史; 鄭倍傑金顯爲左右拾遺知制誥; ?順之爲監察御史.

#高麗史6卷-世家6-靖宗-01-05-1035
辛亥王子生于延興宮賜名?.

#高麗史6卷-世家6-靖宗-01-06-1035
二月己卯西女眞酋長哥兒古等十二人來朝.

#高麗史6卷-世家6-靖宗-01-07-1035
辛巳東女眞奉國將軍高之問等三十五人來朝.

#高麗史6卷-世家6-靖宗-01-08-1035
三月乙酉以李端爲門下侍郞同內史門下平章事; 皇甫兪義爲內史侍郞同內史門下平章事.

#高麗史6卷-世家6-靖宗-01-09-1035
丙戌賜金無滯等及第.

#高麗史6卷-世家6-靖宗-01-10-1035
癸卯冊延興宮主韓氏爲惠妃翌日赦徒罪以下.

#高麗史6卷-世家6-靖宗-01-11-1035
夏四月甲寅親饗國老年八十以上男女於毬庭.

#高麗史6卷-世家6-靖宗-01-12-1035
丁巳禮部奏: “禁京城名山樵採遍植樹木.” 從之.

#高麗史6卷-世家6-靖宗-01-13-1035
五月甲辰祈晴于川上.

#高麗史6卷-世家6-靖宗-01-14-1035
契丹來遠城使檢校右散騎常侍安署牒興化鎭曰: “竊以當郡最近仁封有小便宜須至披達載念貴國元爲附庸先帝每賜優洽積有歲月靡倦梯航昨因伐罪之年致阻來庭之禮旣剪除於兇逆合繼續於貢輸曷越數年不尋舊好累石城而擬遮大路竪木寨而欲?奇兵不知蜀國之中別有石牛之徑擧是後也深取?焉今皇上紹累聖之基坰統八方之國界南夏帝主永慕義以通歡西土諸王長向風而納款唯獨東溟之域未賓北極之尊或激怒於雷霆何安寧於黎庶其於違允自有變通.”

#高麗史6卷-世家6-靖宗-01-15-1035
六月丙辰京城地震.

#高麗史6卷-世家6-靖宗-01-16-1035
太白晝見.

#高麗史6卷-世家6-靖宗-01-17-1035
癸亥以致仕邢硏機檢校尙書右僕射李徵佐爲尙書兵部侍郞示優老也.

#高麗史6卷-世家6-靖宗-01-18-1035
辛未東女眞烏於古等二十七人來朝.

#高麗史6卷-世家6-靖宗-01-19-1035
是月寧德鎭廻牒契丹來遠城云: “竊以公文聿至備見親仁責諭頗多固須宣剖略言一?無至多譚其來示云: ‘昨因伐罪之年致阻來庭之禮旣剪除於兇惡合繼續於貢輸者.’ 竊念當國於延琳作亂之初是大國興兵之際道途艱阻人使寢停厥後內史舍人金?慶克復於東都戶部侍郞李守和續進獻其方物先大王之棄國也閤門使蔡忠顯將命而告終先皇帝之升遐也尙書左丞柳喬?征而會葬今皇帝之繼統也給事中金行恭乘傳而朝賀然則平遼以來就日相繼豈可謂致阻來庭之禮乎又云: ‘累石城而擬遮大路竪木寨而欲?奇兵者.’ 且羲爻設險有土常規魯國廢關通人深誡是以列玆城寨備我提封盖圖其帖息邊氓非欲以負阻皇化又云: ‘唯獨東溟之域未賓北極之尊者.’ 昨緣梯航六使被勒留於上國之中宣定兩城致入築於我彊之內未蒙還復方切禱祈幸遇皇帝陛下啓運惟新與民更始天上之汪洋四洽日邊之章奏尋陳乞放行人倂歸侵地無由得請以至于今?兪慤實之誠敢怠樂輸之禮祗在恩命何煩責言又云: ‘或激怒於雷霆何安寧於黎庶者.’ 伏想今皇上字小情深聽卑道廣乃?寅賓之域必加推置之恩於我無辜有何憑怒細詳來誨似涉戱言.”

#高麗史6卷-世家6-靖宗-01-20-1035
秋七月丁亥以金忠贊爲兵部尙書; 李懷爲三司使; 李惟道爲殿中侍御史; 金顯趙?爲左右拾遺; 李公顯殷伯?爲監察御史.

#高麗史6卷-世家6-靖宗-01-21-1035
癸巳尙書吏部奏: “前尙書左僕射李?曾犯汚辱之罪累經赦宥請復其職.” 從之御史臺論劾未幾罷.

#高麗史6卷-世家6-靖宗-01-22-1035
甲午以皇甫穎爲中樞使兼御史大夫.

#高麗史6卷-世家6-靖宗-01-23-1035
以王生日爲長齡節.

#高麗史6卷-世家6-靖宗-01-24-1035
庚戌制曰: “先王憂服未?其犯斬罪者杖配無人島絞罪者杖配有人島.”

#高麗史6卷-世家6-靖宗-01-25-1035
八月庚申以李子淵爲給事中; 金令器爲內史舍人. 癸亥太白晝見.

#高麗史6卷-世家6-靖宗-01-26-1035
辛未京城地震聲如雷.

#高麗史6卷-世家6-靖宗-01-27-1035
甲戌西女眞大將軍尼于弗等四十四人來朝.

#高麗史6卷-世家6-靖宗-01-28-1035
庚辰東女眞大完皆多漢等五十二人來朝.

#高麗史6卷-世家6-靖宗-01-29-1035
九月戊子東蕃歸德將軍吳多等二十三人來朝.

#高麗史6卷-世家6-靖宗-01-30-1035
癸卯慶州等處十九州地震.

#高麗史6卷-世家6-靖宗-01-31-1035
是月築長城於西北路松嶺?東以扼邊寇之衝.

#高麗史6卷-世家6-靖宗-01-32-1035
冬十月辛酉東女眞首領魚弗老等六人來朝.

#高麗史6卷-世家6-靖宗-01-33-1035
壬戌以林宗翰爲監察御史.

#高麗史6卷-世家6-靖宗-01-34-1035
丙寅式目都監奏: “收黃州等十州郡僧官印.

#高麗史6卷-世家6-靖宗-01-35-1035
十一月癸未東女眞酋長阿盧幹等六十五人來朝.

#高麗史6卷-世家6-靖宗-01-36-1035
十二月壬子東蕃大完高陶化等三十人來朝.

#高麗史6卷-世家6-靖宗-02-01-1036
○(丙子)二年春正月庚辰朔放朝賀.

#高麗史6卷-世家6-靖宗-02-02-1036
乙酉東蕃懷化將軍沙羅等八十三人來朝.

#高麗史6卷-世家6-靖宗-02-03-1036
甲午犯公徒私杖以下及諸徵贖者悉令原免.

#高麗史6卷-世家6-靖宗-02-04-1036
二月庚戌朔有事于方澤.

#高麗史6卷-世家6-靖宗-02-05-1036
壬子御殿視朝賜百官祿牌.

#高麗史6卷-世家6-靖宗-02-06-1036
以柳韶爲門下侍郞同內史門下平章事; 崔齊顔爲尙書左僕射中樞使; 李作忠爲吏部尙書翰林學士承旨.

#高麗史6卷-世家6-靖宗-02-07-1036
制曰: “*大尉尙書左僕射異膺甫引年致仕而功存社稷予不敢忘其子孫無官者量授初職.”

#高麗史6卷-世家6-靖宗-02-08-1036
甲寅東蕃首領大信等來獻駱駝.

#高麗史6卷-世家6-靖宗-02-09-1036
己未東蕃寧塞將軍阿骨等一百三十五人來朝.

#高麗史6卷-世家6-靖宗-02-10-1036
己巳東蕃將軍開路等七十一人來獻駿馬.

#高麗史6卷-世家6-靖宗-02-11-1036
庚午以李周佐爲右散騎常侍; 秦玄錫爲衛尉卿左諫議大夫; 元台瑨爲起居郞; 韓延祚爲侍御史.

#高麗史6卷-世家6-靖宗-02-12-1036
辛未東蕃賊船寇三陟縣桐津戍?略人民守將設伏草莽伺賊還??掩擊?斬四十餘級.

#高麗史6卷-世家6-靖宗-02-13-1036
壬申以門思明爲御史中丞.

#高麗史6卷-世家6-靖宗-02-14-1036
三月癸未以皇甫兪義爲門下侍郞同內史門下平章事; 劉徵弼?知政事兼西京留守使.

#高麗史6卷-世家6-靖宗-02-15-1036
戊子幸三角山癸巳還宮.

#高麗史6卷-世家6-靖宗-02-16-1036
戊申東蕃酋長貴正等八十二人來獻駿馬.

#高麗史6卷-世家6-靖宗-02-17-1036
夏四月壬子以立夏節進?制曰: “今年不早熱其待五月進?.” 有司奏: “日在北陸而藏?西陸而出之獻羔而啓之藏之也周用之也?則無愆伏凄苦之?故凡用?之法自春分至立秋而盡若於五月始進則有乖古法非所以調順陰陽也請以立夏進之.” 從之.

#高麗史6卷-世家6-靖宗-02-18-1036
癸丑雨雹.

#高麗史6卷-世家6-靖宗-02-19-1036
庚申東女眞酋長烏夫賀等八十六人來朝.

#高麗史6卷-世家6-靖宗-02-20-1036
辛酉隕霜.

#高麗史6卷-世家6-靖宗-02-21-1036
乙丑東北女眞首領太史阿道閒等五十九人來朝有司言: “太史契丹職名也阿道閒今旣歸化請改授正甫.” 從之.

#高麗史6卷-世家6-靖宗-02-22-1036
門下侍郞平章事致仕蔡忠順卒.

#高麗史6卷-世家6-靖宗-02-23-1036
癸酉雩.

#高麗史6卷-世家6-靖宗-02-24-1036
丁丑制: “前尙書左僕射李?雖再被彈奏以先朝宰相久居文翰之任可復其官.” 仍令致仕.

#高麗史6卷-世家6-靖宗-02-25-1036
五月己卯禁內外名山樵採.

#高麗史6卷-世家6-靖宗-02-26-1036
辛卯制: “凡有四子者許一子出家於靈通嵩法普願桐華等寺戒壇試所業經律.”

#高麗史6卷-世家6-靖宗-02-27-1036
有司奏: “自春少雨請依古典審理寃獄賑恤窮乏掩?埋?先祈岳鎭海瀆諸山川能興雲雨者於北郊次祈宗廟每七日一祈不雨還從岳鎭海瀆如初旱甚則修雩徙市斷?扇禁屠殺勿飼官馬以穀.” 王從之避正殿?常膳.

#高麗史6卷-世家6-靖宗-02-28-1036
己亥雨雹.

#高麗史6卷-世家6-靖宗-02-29-1036
 癸卯設道場於文德殿禱雨五日.

#高麗史6卷-世家6-靖宗-02-30-1036
六月乙卯設道場于文德殿禱雨.

#高麗史6卷-世家6-靖宗-02-31-1036
乙丑親醮乃雨.

#高麗史6卷-世家6-靖宗-02-32-1036
丙寅輔臣上言: “昔者聖帝明王皆不免?異而惟能修德行政變?爲福今自春以來旱氣滋甚而聖上避殿?膳宵?憂勞責躬自省時雨應期普潤田野?稔可期伏請御正殿復常膳視事如舊.” 制曰: “寡人不德致此旱?今雖得雨猶有後慮然大臣之請不可違.” 乃從之.

#高麗史6卷-世家6-靖宗-02-33-1036
戊辰京城及東京尙廣二州安邊府等管內州縣地震多毁屋廬東京三日而止.

#高麗史6卷-世家6-靖宗-02-34-1036
壬申有司奏: “門下侍中致仕庾方等十七人請限立秋每十日一賜?.” 從之.

#高麗史6卷-世家6-靖宗-02-35-1036
秋七月戊寅中樞院奏: “制旨令進人參三百斤近所進一千斤足以供御用國府之貢皆民膏血不可妄*?{斂}乞勿令復進.” 王不悅門下省駁奏: “古之帝王節嗜欲去奢侈恭己修身虛心納諫所以養民庶而致*大平也今?變屢作宜齊心責躬豈可枉費無益損民膏血乞從密院所奏.” 從之.

#高麗史6卷-世家6-靖宗-02-36-1036
辛巳宋商陳諒等六十七人獻土物.

#高麗史6卷-世家6-靖宗-02-37-1036
壬午制: “近者天地見怪儆誡不德日愼一日不敢遑寧群公庶僚除休暇輟朝外視事無怠以塞?變.”

#高麗史6卷-世家6-靖宗-02-38-1036
庚寅知中樞院事兵部尙書金忠贊卒謚恭靖.

#高麗史6卷-世家6-靖宗-02-39-1036
壬辰制曰: “乙卯歲契丹犯邊*大史丞康承穎先鋒戰死厥功可嘉其贈軍器少監授子和初職.”

#高麗史6卷-世家6-靖宗-02-40-1036
日本國歸我漂流人謙俊等十一人.

#高麗史6卷-世家6-靖宗-02-41-1036
庚子惠妃韓氏薨.

#高麗史6卷-世家6-靖宗-02-42-1036
是月進奉兼告奏使尙書右丞金元?如宋至瓮津船敗而還.

#高麗史6卷-世家6-靖宗-02-43-1036
八月壬戌以皇甫穎爲兵部尙書; 李作忠爲中樞院使; 郭紳爲御史大夫.

#高麗史6卷-世家6-靖宗-02-44-1036
癸亥飯僧一萬於毬庭.

#高麗史6卷-世家6-靖宗-02-45-1036
丙寅制: “昨覽刑部所奏犯斬絞二罪朕方在憂服屢致變怪欲施好生之德以示恤民之心其犯斬絞二罪者除刑配無人島雖犯二罪情有可矜者配有人島.” 於是免死者百十六人.

#高麗史6卷-世家6-靖宗-02-46-1036
戊辰以秦玄錫直門下省; 金令器林維幹爲左右諫議; 朴敭命爲侍御史; 徐維傑爲尙書左司郞中右承宣.

#高麗史6卷-世家6-靖宗-02-47-1036
東京管內州縣及金州密城地震聲如雷.

#高麗史6卷-世家6-靖宗-02-48-1036
九月丁丑東女眞將軍阿骨等百三十五人來獻駿馬.

#高麗史6卷-世家6-靖宗-02-49-1036
冬十月丁卯東女眞奉國將軍要耶等七十四人來朝.

#高麗史6卷-世家6-靖宗-02-50-1036
十一月己丑設八關會宋商及東女眞耽羅各獻方物.

#高麗史6卷-世家6-靖宗-02-51-1036
丁酉東女眞將軍吾乙耶等七十八人來朝.

#高麗史6卷-世家6-靖宗-02-52-1036
十二月戊申東女眞奉國大將軍姚乙道等七十四人來朝.

#高麗史6卷-世家6-靖宗-02-53-1036
辛酉?德宗於*大廟.

#高麗史6卷-世家6-靖宗-03-01-1037
○(丁丑)三年春正月甲戌朔放朝賀.

#高麗史6卷-世家6-靖宗-03-02-1037
二月丙辰門下侍郞平章事致仕朴忠淑卒謚貞愼.

#高麗史6卷-世家6-靖宗-03-03-1037
己未西北路兵馬使捕東女眞交通契丹者沙伊邏等五十五人送于西京.

#高麗史6卷-世家6-靖宗-03-04-1037
癸酉彗星五出長各五六尺.

#高麗史6卷-世家6-靖宗-03-05-1037
三月己亥賜盧延?等及第.

#高麗史6卷-世家6-靖宗-03-06-1037
夏四月丁卯親?于*大廟赦.

#高麗史6卷-世家6-靖宗-03-07-1037
西蕃酋長沙蘊等來獻土物.

#高麗史6卷-世家6-靖宗-03-08-1037
閏月壬辰東女眞正甫阿道閒等五十三人來朝.

#高麗史6卷-世家6-靖宗-03-09-1037
五月癸丑賜東女眞歸德將軍尼句豆等五十七人職一級.

#高麗史6卷-世家6-靖宗-03-10-1037
乙丑王如玄化寺.

#高麗史6卷-世家6-靖宗-03-11-1037
六月己卯親饗國老於毬庭.

#高麗史6卷-世家6-靖宗-03-12-1037
秋七月壬戌以母后諱辰百官上表陳慰.

#高麗史6卷-世家6-靖宗-03-13-1037
乙丑御乾德殿宣麻. 以劉徵弼爲內史侍郞同內史門下平章事西京留守使; 黃周亮爲內史侍郞同內史門下平章事; 崔齊顔爲尙書左僕射?知政事中樞使; 崔??知政事修國史.

#高麗史6卷-世家6-靖宗-03-14-1037
八月乙亥冊弟樂浪君緖守太師兼內史令壬午冊弟開城國公基守太保.

#高麗史6卷-世家6-靖宗-03-15-1037
乙酉宋商朱如玉等二十人來.

#高麗史6卷-世家6-靖宗-03-16-1037
丁亥宋商林贇等來獻方物.

#高麗史6卷-世家6-靖宗-03-17-1037
九月己酉龜朔博泰等州威遠鎭地震.

#高麗史6卷-世家6-靖宗-03-18-1037
丙寅王如普濟寺.

#高麗史6卷-世家6-靖宗-03-19-1037
是月契丹來遠城奉皇帝宣旨牒寧德鎭曰: “高麗之國早務傾輸近歲以來稍聞稽闕欲載修於職貢合先上於表章苟驗實誠別頒兪命.” 門下侍中徐訥等十四人議奏曰: “宜遣使告奏.”

#高麗史6卷-世家6-靖宗-03-20-1037
冬十月庚午東女眞將軍阿留大等五十九人來朝.

#高麗史6卷-世家6-靖宗-03-21-1037
丙子西北路兵馬使奏: “契丹以船兵侵鴨綠江.”

#高麗史6卷-世家6-靖宗-03-22-1037
十一月癸丑宥公杖罪以下.

#高麗史6卷-世家6-靖宗-03-23-1037
十二月丁亥遣殿中少監崔延?如契丹奏云: “當國伏自前皇太后聖帝降冊命以頒宣*?土封而定分但玆東域仰戴北辰連年不絶以勤王遞代相傳而述職頃以先臣亡兄簒承祖業歸附皇朝聞一德之君臨新頒慶澤將兩條之公事專奏宸聰未垂兪允之恩轉積遲疑之慮自從?歲以到今辰雖迭換於炎凉且久停於朝貢近蒙睿旨頗?鄙懷謹當遵太后之遺言固爲藩屛撫小邦之弊俗虔奉闕庭更從文軌以輸誠永效梯航而展禮.”

#高麗史6卷-世家6-靖宗-03-24-1037
乙未賜玄德宮主金氏萬齡宮.

#高麗史6卷-世家6-靖宗-04-01-1038
○(戊寅)四年春正月戊戌朔契丹遣馬保業來.

#高麗史6卷-世家6-靖宗-04-02-1038
辛酉東女眞歸德將軍高之問來朝改授懷化將軍?從皆授職.

#高麗史6卷-世家6-靖宗-04-03-1038
二月癸未燃燈王如奉恩寺謁太祖眞燈夕必親行香眞殿以爲常.

#高麗史6卷-世家6-靖宗-04-04-1038
三月辛亥崔延?還自契丹詔曰: “省所奏乞修朝貢事具悉以小事大列國之通規捨舊謀新諸侯之格訓卿本世?聲朔歲奉梯航先國公方屬嗣藩遂稽任土時候屢更於灰管天朝未審於事情近覽奏章備觀誠懇欲率大弓之俗?陳?矢之儀載念傾虔信爲愛戴允兪之外嘉歎良多勉思永圖無曠述職.”

#高麗史6卷-世家6-靖宗-04-05-1038
庚申東女眞歸德將軍仇知羅等三十二人誘其屬恢八等三十人來朝.

#高麗史6卷-世家6-靖宗-04-06-1038
夏四月丁卯朔冊宮人韓氏爲麗妃.

#高麗史6卷-世家6-靖宗-04-07-1038
戊辰平章事柳韶卒.

#高麗史6卷-世家6-靖宗-04-08-1038
是月遣尙書左丞金元?如契丹起居謝恩仍請年號.

#高麗史6卷-世家6-靖宗-04-09-1038
六月乙酉侍中庾方卒.

#高麗史6卷-世家6-靖宗-04-10-1038
秋七月辛丑太白晝見.

#高麗史6卷-世家6-靖宗-04-11-1038
戊申尙書刑部奏: “京外斬絞二罪百有三人.” 制: “降斬罪杖配無人島絞罪杖配有人島.”

#高麗史6卷-世家6-靖宗-04-12-1038
甲寅金元?還自契丹詔曰: “省所上表夏季起居事具悉卿挺生方略善撫世封得愛戴於東韓盡傾虔於北闕屬?蒸之在候馳章奏以問安嘉?之懷每興增切.” 又詔曰: “省所上表謝恩令朝貢幷進捧金吸甁銀藥甁?頭紗紵布貢平布腦原茶大紙細墨龍鬚*등席等事具悉卿權司國宇欽奉朝廷昨差使人遠敷忠款述累世傾輸之節達近年阻限之由乞重效於梯航願永爲於藩翰載觀恭順尋示允從煩致謝章仍陳貢?顧閱之際?歎良深.” 又詔曰: “省所奏已行用重熙年號事具悉卿昨者乞修朝貢尋允奉陳使介回旋知我紀年之號書文?用見其向日之誠省覽歎嘉不忘于意.”

#高麗史6卷-世家6-靖宗-04-13-1038
八月乙丑朔始行契丹重熙年號.

#高麗史6卷-世家6-靖宗-04-14-1038
以水?損禾停徵諸道秋役軍.

#高麗史6卷-世家6-靖宗-04-15-1038
丙寅東蕃懷化將軍阿豆等四十九人來朝.

#高麗史6卷-世家6-靖宗-04-16-1038
丁卯遣持禮使閤門祗候金華彦如契丹東京.

#高麗史6卷-世家6-靖宗-04-17-1038
丁丑西北蕃歸德將軍耶半等二十六人來朝.

#高麗史6卷-世家6-靖宗-04-18-1038
戊子宋明州商陳亮台州商陳維績等一百四十七人來獻土物.

#高麗史6卷-世家6-靖宗-04-19-1038
冬十月辛卯契丹遣馬保業來詔曰: “卿?副人情分權國務昨馳章表遠達闕庭述阻絶之端由瀉傾輸之懇款雖已從於告奏宜特示於綏存注想所深不忘于意今差東上閤門使左千牛衛大將軍馬保業往彼安撫.”

#高麗史6卷-世家6-靖宗-04-20-1038
十一月甲寅以黃周亮爲門下侍郞平章事; 李作忠?知政事柱國.

#高麗史6卷-世家6-靖宗-04-21-1038
乙卯契丹東京回禮使義勇軍都指揮康德寧來.

#高麗史6卷-世家6-靖宗-04-22-1038
己未遣崔忠恭如契丹賀永壽節仍賀正.

#高麗史6卷-世家6-靖宗-04-23-1038
十二月甲戌東女眞歸德將軍高之問等五十人來朝.

#高麗史6卷-世家6-靖宗-04-24-1038
癸未內史門下省言: “東池白鶴鵝鴨山羊之類日飼稻粱爲費多矣前典云犬馬非其土性不畜珍禽奇獸不育于國又云鳥獸昆?各遂其性盖不以玩好傷物性也乞放海島.” 從之.

#高麗史6卷-世家6-靖宗-05-01-1039
○(己卯)五年春正月辛丑祭雨師.

#高麗史6卷-世家6-靖宗-05-02-1039
丙午以工部尙書元穎爲春夏番西北路兵馬使大府少卿楊帶春副之; 右散騎常侍秦玄錫爲東路兵馬使殿中侍御史林宗翰王夷甫副之.

#高麗史6卷-世家6-靖宗-05-03-1039
二月壬戌朔遣殿中監李成功如契丹獻方物. 丁卯遣戶部郞中庾先謝安撫仍請罷鴨江東加築城堡.

#高麗史6卷-世家6-靖宗-05-04-1039
乙亥燃燈王如奉恩寺丙子御重光殿觀樂.

#高麗史6卷-世家6-靖宗-05-05-1039
壬午祭老人星於南郊.

#高麗史6卷-世家6-靖宗-05-06-1039
辛卯賜黃抗之等及第.

#高麗史6卷-世家6-靖宗-05-07-1039
三月辛丑東北路兵馬使奏: “女眞諸蕃子等六十人請執贄入朝.” 許之.

#高麗史6卷-世家6-靖宗-05-08-1039
夏四月辛酉朔庾先還自契丹詔曰: “省所告鴨江東城壁似妨耕鑿事具悉乃?聯城置從先廟盖邊隅之常備在疆土以何傷朕務守成規時難改作先臣欽曾煩告奏致阻傾輸卿襲爵云初貢章?至所欲當遵於?舊乃誠更勵於恭勤卽是永圖兼符至意厥惟墾殖勿慮驚騷.”

#高麗史6卷-世家6-靖宗-05-09-1039
契丹遣大理卿韓保衡來冊王詔曰: “地控東域星環北宸愈堅奉上之心宜擧策勳之典遐馳使馭載啓王封是謂恩榮所宜祗荷今差大理卿韓保衡往彼賜卿官告一通?牒一道到可祗受.” 官告曰: “朕體天洪覆酌古通規內則推皇家懷遠之誠外則付王國專征之柄航棧不可以輕入車書不可以妄同庶及群雄永全大義與其軒習弧矢而夏陳干戚曷若周分藩屛而漢誓山河其有業重桓文望高辰卞紹祖服之云始革先王之不恭貢土疆而廣我提封奉玉幣而首諸方面安和是務忠肅爲容宜擧?章特敷寵數權知高麗國王奇姿玉瑩偉量淵渟鼇丘聳架海之雄旁鍾秀拔龍宿挺麗天之彩俯降精英而自守名區大開?府動靜先遵於典則寐興能制於驕矜千里甸畿先臻富庶一方民俗咸荷恩榮成奕世之令名得殿邦之異略是用專馳??遠降龍綸玄?全封榮加於一字溫貂峻秩兼示於三師馭貴崇階褒功懿號廣*?井賦茂?忠庸於戱星辰在拱北之?則爲合度江漢得朝宗之路乃是安流勉服斯言勿煩常訓可授開府儀同三司守太保兼侍中上柱國高麗國王食邑七千戶食實封一千戶仍賜輸忠保義奉國六字功臣.”

#高麗史6卷-世家6-靖宗-05-10-1039
五月庚子日本民男女二十六人來投.

#高麗史6卷-世家6-靖宗-05-11-1039
秋七月契丹遣少府監陳邁來賀生辰.

#高麗史6卷-世家6-靖宗-05-12-1039
遣右散騎常侍林維幹如契丹謝冊封.

#高麗史6卷-世家6-靖宗-05-13-1039
八月庚申朔宋商惟*??{惟積}等五十人來獻方物.

#高麗史6卷-世家6-靖宗-05-14-1039
冬十一月辛丑設八關會御神鳳樓賜?幸法王寺.

#高麗史6卷-世家6-靖宗-05-15-1039
十二月丁巳朔遣戶部侍郞宋融如契丹賀永壽節兼賀正.

#高麗史6卷-世家6-靖宗-05-16-1039
制曰: “候在大寒風雪嚴凝言念貧窮必至凍?其外國投化人及沒蕃懷土男女共八十餘人有司量其老幼各賜?布.”

#高麗史6卷-世家6-靖宗-05-17-1039
閏月丁亥朔契丹東京回禮使大堅濟等九人來.

#高麗史6卷-世家6-靖宗-06-01-1040
○(庚辰)六年春正月丙辰朔日食.

#高麗史6卷-世家6-靖宗-06-02-1040
以崔延?爲西京副留守.

#高麗史6卷-世家6-靖宗-06-03-1040
辛酉東女眞奉國大將軍?漁等五十人來獻土物.

#高麗史6卷-世家6-靖宗-06-04-1040
壬申遣右散騎常侍秦玄錫如契丹獻方物.

#高麗史6卷-世家6-靖宗-06-05-1040
丙子安山郡大君金氏告其子李公?不孝棄市.

#高麗史6卷-世家6-靖宗-06-06-1040
庚辰東女眞綏遠將軍巴桀等四十人來獻駿馬.

#高麗史6卷-世家6-靖宗-06-07-1040
甲申西北女眞歸德將軍高竇等四十六人來獻馬及土物.

#高麗史6卷-世家6-靖宗-06-08-1040
二月庚寅昇平門廊屋數百*閒?延燒御史臺.

#高麗史6卷-世家6-靖宗-06-09-1040
丁酉以吏部員外郞金廷俊權知承宣.

#高麗史6卷-世家6-靖宗-06-10-1040
戊申東女眞懷化將軍?竇等四十八人來獻駿馬.

#高麗史6卷-世家6-靖宗-06-11-1040
壬子命有司定權衡平斗量.

#高麗史6卷-世家6-靖宗-06-12-1040
甲寅冊麗妃韓氏爲王后翼日告于*大廟百官賀.

#高麗史6卷-世家6-靖宗-06-13-1040
三月辛酉東女眞奉國將軍阿骨等三十三人來獻馬十五匹.

#高麗史6卷-世家6-靖宗-06-14-1040
壬戌西北女眞寧塞將軍仍保等二十五人來獻土物.

#高麗史6卷-世家6-靖宗-06-15-1040
甲戌西北女眞酋渠古史門等二十六人來獻土物.

#高麗史6卷-世家6-靖宗-06-16-1040
壬午制曰: “內史侍郞平章事劉徵弼積閥襲慶以文翰輔佐累朝其功可錄授其子綽工部書令史.”

#高麗史6卷-世家6-靖宗-06-17-1040
夏四月丙戌契丹東京民巫儀老吳知桀等二十餘人來投賜物及田宅處之嶺南.

#高麗史6卷-世家6-靖宗-06-18-1040
辛丑契丹橫宣使秦州防禦使馬世長等來.

#高麗史6卷-世家6-靖宗-06-19-1040
丁未禱雨于臨海院.

#高麗史6卷-世家6-靖宗-06-20-1040
壬子以東女眞酋渠烏?爲都領將軍.

#高麗史6卷-世家6-靖宗-06-21-1040
甲寅西北女眞奉國將軍阿伊化等二十七人來獻土物.

#高麗史6卷-世家6-靖宗-06-22-1040
五月乙卯朔禱雨于北岳.

#高麗史6卷-世家6-靖宗-06-23-1040
辛酉醮于會慶殿禱雨.

#高麗史6卷-世家6-靖宗-06-24-1040
壬戌大雨彌月.

#高麗史6卷-世家6-靖宗-06-25-1040
以李令幹爲史館修撰; 李象先爲監察御史.

#高麗史6卷-世家6-靖宗-06-26-1040
六月乙巳遣尙書右丞柳伯仁如契丹謝恩.

#高麗史6卷-世家6-靖宗-06-27-1040
東女眞寧塞將軍慕伊羅等五十人來獻土物.

#高麗史6卷-世家6-靖宗-06-28-1040
癸丑塞北奚家積乙仇等來投.

#高麗史6卷-世家6-靖宗-06-29-1040
秋七月乙丑震宜春樓.

#高麗史6卷-世家6-靖宗-06-30-1040
崇化宮王妃卒.

#高麗史6卷-世家6-靖宗-06-31-1040
契丹遣夏州觀察使趙安仁來賀生辰.

#高麗史6卷-世家6-靖宗-06-32-1040
戊辰尙書左僕射致仕梁?卒.

#高麗史6卷-世家6-靖宗-06-33-1040
八月乙酉刑部尙書判御史臺事李周佐卒.

#高麗史6卷-世家6-靖宗-06-34-1040
遣工部侍郞庾昌如契丹賀皇太后生日.

#高麗史6卷-世家6-靖宗-06-35-1040
癸巳東女眞古陶達等五十三人來獻土物.

#高麗史6卷-世家6-靖宗-06-36-1040
九月乙卯以李懷爲尙書右僕射; 元穎爲工部尙書.

#高麗史6卷-世家6-靖宗-06-37-1040
西北女眞將軍耶盤等來獻駿馬十三匹.

#高麗史6卷-世家6-靖宗-06-38-1040
丁巳以李子淵知中樞院事; 王寵之爲中樞院知奏事.

#高麗史6卷-世家6-靖宗-06-39-1040
庚申契丹東京回禮使都指揮使高維翰來.

#高麗史6卷-世家6-靖宗-06-40-1040
壬申北女眞將軍尼迂火骨輔來投賜田宅處之圻內.

#高麗史6卷-世家6-靖宗-06-41-1040
冬十月甲申西北女眞仍化老等十三人來投命充爲課戶.

#高麗史6卷-世家6-靖宗-06-42-1040
乙酉西北女眞正朝孚巨等一百餘人來獻土物.

#高麗史6卷-世家6-靖宗-06-43-1040
庚寅納知中樞院事金元?女爲妃.

#高麗史6卷-世家6-靖宗-06-44-1040
癸卯東女眞將軍沙伊羅西北女眞將軍董化盧各率衆二百餘人來獻土物.

#高麗史6卷-世家6-靖宗-06-45-1040
是月庾昌還自契丹詔曰: “近以群輿抗議徽懿加尊雖*?*?以屢回而*??之莫却載矜懇到難?都兪眷藩國之同休宜詔函之寵錫今已定十二月上旬大行禮冊故玆詔示.”

#高麗史6卷-世家6-靖宗-06-46-1040
十一月丙寅大食國客商保那?等來獻水銀龍齒占城香沒藥大蘇木等物. 命有司館待優厚及還厚賜金帛.

#高麗史6卷-世家6-靖宗-06-47-1040
辛未遣工部侍郞李仁靜如契丹賀永壽節兼賀正.

#高麗史6卷-世家6-靖宗-06-48-1040
十二月丁酉東女眞元尹阿豆簡等五十人來獻馬三十五匹.

#高麗史6卷-世家6-靖宗-06-49-1040
契丹東京民二十餘戶來投.

#高麗史6卷-世家6-靖宗-07-01-1041
○(辛巳)七年春正月庚戌朔放朝賀.

#高麗史6卷-世家6-靖宗-07-02-1041
丙辰西女眞大丞高支智等十五人來獻馬.

#高麗史6卷-世家6-靖宗-07-03-1041
二月庚辰朔尙書工部奏: “松岳東西麓植松以壯宮關.” 從之.

#高麗史6卷-世家6-靖宗-07-04-1041
己丑賜兪暢等及第.

#高麗史6卷-世家6-靖宗-07-05-1041
壬寅西女眞奉國將軍尼于大等十八人來獻名馬.

#高麗史6卷-世家6-靖宗-07-06-1041
三月庚戌朔東女眞中尹也賜老等來朝.

#高麗史6卷-世家6-靖宗-07-07-1041
夏四月己卯東女眞酋長大相伊盖等來朝.

#高麗史6卷-世家6-靖宗-07-08-1041
癸巳設藏經道場于會慶殿春秋二季例設此會春六日秋七日.

#高麗史6卷-世家6-靖宗-07-09-1041
五月乙卯謁顯陵丙辰謁宣陵制曰: “聖祖統三之時扈從臣僚子孫有沈于?庶未有官資者有司召試文武才*藝皆許登仕.” 仍賜: 上護軍洪賓尹修己大將軍韋靖金琢磨石忠梁抱質河興休智孟吳金甫韓所寶敷暢監察御史金瓊馬各一匹.

#高麗史6卷-世家6-靖宗-07-10-1041
庚午設金剛明經道場于文德殿禱雨.

#高麗史6卷-世家6-靖宗-07-11-1041
乙亥雨.

#高麗史6卷-世家6-靖宗-07-12-1041
六月乙酉東女眞正甫烏夫等二十六人來朝.

#高麗史6卷-世家6-靖宗-07-13-1041
秋七月己未西女眞歸德將軍所智羅等來朝.

#高麗史6卷-世家6-靖宗-07-14-1041
辛酉契丹遣衛尉少卿耿致君來賀生辰.

#高麗史6卷-世家6-靖宗-07-15-1041
八月乙未東女眞柔遠將軍波乙達等五十人來朝.

#高麗史6卷-世家6-靖宗-07-16-1041
是月彗星見東方長三十尺許二十餘日乃滅.

#高麗史6卷-世家6-靖宗-07-17-1041
九月丁未朔尙書兵部奏: “選軍別監選取文武班七品以上員子弟除業文赴擧外?充軍伍此雖安不忘危之慮然皆累世勳舊之子孫故祖宗以來不與于役?在甲子丙子年*閒已有禁制非惟忘其先世之功亦違舊制請勿充隊伍.” 從之.

#高麗史6卷-世家6-靖宗-07-18-1041
冬十月幸鎬京.

#高麗史6卷-世家6-靖宗-07-19-1041
彗星長三十尺許出東方十餘日.

#高麗史6卷-世家6-靖宗-07-20-1041
辛巳駕至大同江留守使?知政事皇甫穎奉迎江頭王御龍船賜宴輔臣命將軍承愷等射右拾遺金尙賓進諫乃止入御宣恩館.

#高麗史6卷-世家6-靖宗-07-21-1041
己丑設八關會御靈鳳門受百官賀賜?遂幸興國寺行香移御長樂宮.

#高麗史6卷-世家6-靖宗-07-22-1041
己亥以崔?爲內史侍郞平章事; 皇甫穎守司空左僕射.

#高麗史6卷-世家6-靖宗-07-23-1041
十一月丙午朔至自鎬京.

#高麗史6卷-世家6-靖宗-07-24-1041
加徐訥洪賓有暹安甫高烈等重大匡.

#高麗史6卷-世家6-靖宗-07-25-1041
己未宋商王諾等來獻方物.

#高麗史6卷-世家6-靖宗-07-26-1041
東女眞柔遠將軍沙伊羅寧塞將軍耶於盖等六十二人來獻馬.

#高麗史6卷-世家6-靖宗-07-27-1041
十二月辛巳閱射于東池龜齡閣.

#高麗史6卷-世家6-靖宗-07-28-1041
壬午東女眞奉國將軍阿加主等五十五人來獻土物.

#高麗史6卷-世家6-靖宗-07-29-1041
是歲遣翰林學士承旨朴有仁右丞李惟亮如契丹賀冊禮判衛尉事柳參獻方物.

#高麗史6卷-世家6-靖宗-08-01-1042
○(壬午)八年春正月丙午朔放朝賀.

#高麗史6卷-世家6-靖宗-08-02-1042
己酉東女眞首領昆豆等來獻*駭{駿}馬.

#高麗史6卷-世家6-靖宗-08-03-1042
甲寅金吾衛上將軍刑部尙書安保上表請老不允.

#高麗史6卷-世家6-靖宗-08-04-1042
庚申西北路兵馬使籍鴨綠以東至淸塞鎭轄下立石村蕃戶以聞.

#高麗史6卷-世家6-靖宗-08-05-1042
己巳東女眞歸德將軍阿兜幹等四十九人來獻土物.

#高麗史6卷-世家6-靖宗-08-06-1042
二月戊寅東女眞柔遠將軍高之問等三十六人來獻土物拜職有差.

#高麗史6卷-世家6-靖宗-08-07-1042
戊子燃燈王如奉恩寺.

#高麗史6卷-世家6-靖宗-08-08-1042
丙申西女眞酋長高之知等十二人來獻土物禮賓省奏: “之知等於往年平虜寧遠兩城拓開之時頗有勞效請優賜禮物.” 從之.

#高麗史6卷-世家6-靖宗-08-09-1042
己亥東京副留守崔顥判官羅旨說司錄尹廉掌書記鄭公幹等奉制新*?{刊}兩漢書與唐書以進?賜爵.

#高麗史6卷-世家6-靖宗-08-10-1042
三月乙巳內史門下奏請: “御殿視朝之日令百官各自奏對” 從之.

#高麗史6卷-世家6-靖宗-08-11-1042
丙辰西北女眞寧塞將軍耶於盖等來獻土物.

#高麗史6卷-世家6-靖宗-08-12-1042
甲子將軍尼*于弗等四十七人來獻土物.

#高麗史6卷-世家6-靖宗-08-13-1042
夏四月丙戌霜.

#高麗史6卷-世家6-靖宗-08-14-1042
壬寅東女眞大相吳於達請耕牛乃賜東路屯田司牛十頭.

#高麗史6卷-世家6-靖宗-08-15-1042
五月己巳王如玄化寺.

#高麗史6卷-世家6-靖宗-08-16-1042
六月乙亥王以太祖諱辰道場如開國寺.

#高麗史6卷-世家6-靖宗-08-17-1042
丁丑制曰: “農事方殷時雨阻降凡可以救旱者有司具以奏聞.”

#高麗史6卷-世家6-靖宗-08-18-1042
庚辰禱雨于宗廟山川.

#高麗史6卷-世家6-靖宗-08-19-1042
甲申內史令徐訥卒.

#高麗史6卷-世家6-靖宗-08-20-1042
丙戌都兵馬使奏: “東路烈山縣寧波戍隊正簡弘與賊鬪衆寡不敵矢盡力窮而死請追加職賞.” 從之.

#高麗史6卷-世家6-靖宗-08-21-1042
東女眞歸德將軍耶伊弗等二十五人來朝.

#高麗史6卷-世家6-靖宗-08-22-1042
乙未內史侍郞平章事劉徵弼卒.

#高麗史6卷-世家6-靖宗-08-23-1042
秋七月乙巳延昌宮妃卒.

#高麗史6卷-世家6-靖宗-08-24-1042
乙卯契丹遣吏部郞中馮立來賀生辰.

#高麗史6卷-世家6-靖宗-08-25-1042
八月戊寅以李子淵爲中樞副使.

#高麗史6卷-世家6-靖宗-08-26-1042
庚辰東女眞柔遠將軍沙伊羅等六十八人來獻土物.

#高麗史6卷-世家6-靖宗-08-27-1042
甲申御宣政殿聽斷刑部奏?.

#高麗史6卷-世家6-靖宗-08-28-1042
九月丁巳東女眞歸德將軍阿盖等五十人來獻方物.

#高麗史6卷-世家6-靖宗-08-29-1042
乙丑西北女眞柔遠將軍高豆老等來獻土物.

#高麗史6卷-世家6-靖宗-08-30-1042
冬十一月辛卯契丹遣檢校禮部尙書兼御史王永言來詔曰: “朕以關南十縣我國舊基將擧兵師議復土壤宋朝累馳專介懇發重言定於舊貢銀絹三十萬兩匹外每年別納金繒之儀用代賦與之物再論盟約永卜歡和其諸道兵馬等優給?免賦調?已放還本部夫何?躬成此美事今文武百?中外庶官屢拜封章載稽典故謂予有元功大略加予以懿號鴻名不獲固辭勉依群請已撰定十一月三日兩宮?行大禮卿稱藩事上望闕輸忠遐想聞知必增慶悅今差禮部尙書王永言齎詔往彼示諭.”

#高麗史6卷-世家6-靖宗-08-31-1042
丁酉東女眞寧塞將軍冬弗等來獻馬.

#高麗史6卷-世家6-靖宗-08-32-1042
十二月癸卯致仕門下侍郞平章事皇甫兪義卒.

#高麗史6卷-世家6-靖宗-08-33-1042
甲寅以李令幹爲秘書少監兼翰林侍講學士.

#高麗史6卷-世家6-靖宗-09-01-1043
○(癸未)九年春正月庚午朔放朝賀.

#高麗史6卷-世家6-靖宗-09-02-1043
庚辰以黃周亮爲守太保兼門下侍中判尙書吏部事上柱國.

#高麗史6卷-世家6-靖宗-09-03-1043
甲申西女眞歸德將軍骨盖等三十六人來獻土物.

#高麗史6卷-世家6-靖宗-09-04-1043
二月壬寅以崔齊顔爲門下侍郞同內史門下平章事判尙書戶部事; 崔?守司徒修國史上柱國; 皇甫穎爲內史侍郞同內史門下平章事上柱國; 李作忠爲內史侍郞同內史門下平章事判尙書禮部事; 金廷俊高肅成爲左右承宣.

#高麗史6卷-世家6-靖宗-09-05-1043
壬子燃燈王如奉恩寺.

#高麗史6卷-世家6-靖宗-09-06-1043
三月丙子西女眞酋長高豆老等四十人來獻土物.

#高麗史6卷-世家6-靖宗-09-07-1043
己丑設百座道場于會慶殿飯僧一萬.

#高麗史6卷-世家6-靖宗-09-08-1043
壬辰東女眞將軍開老等四十人來獻馬.

#高麗史6卷-世家6-靖宗-09-09-1043
夏四月戊戌東北路兵馬使奏: “女眞柔遠將軍沙伊羅誘致水陸賊首羅弗等四百九十四人詣和州館請朝.” 有司議奏: “此類人面獸心宜令兵馬使量?人數分次赴朝.” 從之.

#高麗史6卷-世家6-靖宗-09-10-1043
壬寅制曰: “時雨愆期農功可慮豈刑罰不中而民有怨乎所司其審流罪以下皆令原放.”

#高麗史6卷-世家6-靖宗-09-11-1043
癸卯東女眞將軍尼多弗等來朝.

#高麗史6卷-世家6-靖宗-09-12-1043
五月丁卯朔日食.

#高麗史6卷-世家6-靖宗-09-13-1043
制曰: “寡人不德致此旱乾屢有災變宜令尙食局放鷹?軍又禁*???捕魚.”

#高麗史6卷-世家6-靖宗-09-14-1043
甲戌肆赦.

#高麗史6卷-世家6-靖宗-09-15-1043
戊寅避正殿.

#高麗史6卷-世家6-靖宗-09-16-1043
己卯雨.

#高麗史6卷-世家6-靖宗-09-17-1043
乙未雨百官詣乾德殿表賀.

#高麗史6卷-世家6-靖宗-09-18-1043
六月丙午以金令器爲刑部尙書.

#高麗史6卷-世家6-靖宗-09-19-1043
丁巳東女眞酋長紐弗達等二十五人來朝.

#高麗史6卷-世家6-靖宗-09-20-1043
東北路兵馬使奏: “沿海分道判官皇甫瓊獨領戰艦深入大洋奮擊水賊?斬甚衆請行褒賞.” 從之.

#高麗史6卷-世家6-靖宗-09-21-1043
秋七月丁卯契丹遣侍御史姚居善來賀生辰.

#高麗史6卷-世家6-靖宗-09-22-1043
丁丑東女眞酋長阿豆幹等六十六人來朝.

#高麗史6卷-世家6-靖宗-09-23-1043
八月己未決內外死刑避正殿素膳輟樂.

#高麗史6卷-世家6-靖宗-09-24-1043
九月壬申親醮于毬庭.

#高麗史6卷-世家6-靖宗-09-25-1043
丁丑有司奏: “重光寺成造都監使鄭莊與吏胥承迪盜監臨之物請准法杖配.” 制從輕典御史臺論請依律科斷允之.

#高麗史6卷-世家6-靖宗-09-26-1043
庚辰東女眞寧塞將軍冬弗老柔遠將軍沙伊羅等率化外女眞八十人來朝奏云: “化外人妄懷?戾曾擾邊彊?蒙洪育頓改前非今引水陸蕃長詣闕陳款願爲邊民自今每侯隣寇動靜以報.” 王嘉之特賜金帛加等.

#高麗史6卷-世家6-靖宗-09-27-1043
冬十月壬寅東女眞寧塞將軍耶沙盖等八十人來獻方物.

#高麗史6卷-世家6-靖宗-09-28-1043
十一月戊寅東京回禮使檢校左僕射張昌齡來.

#高麗史6卷-世家6-靖宗-09-29-1043
辛巳契丹遣冊封使蕭愼微使副韓紹文都部署利川管內觀察留後劉日行押冊使殿中監馬至柔讀冊將作少監徐化洽傳宣檢校左散騎常侍韓貽孫等一百三十三人來丁亥王設壇受命詔曰: “朕猥以?德嗣受丕圖賴六聖之垂休致八方之咸乂近從群懇祗受鴻名凡在照臨畢均慶賞卿世欽聲朔地襲土茅航深?述職之儀事大竭爲臣之節屬陳鉅禮載擧?章特推進秩之恩倂茂疇庸之數今遣使左監門衛上將軍蕭愼微使副尙書禮部侍郞韓紹文持節備禮冊命幷賜車服冠劒印綬及國信物等具如別錄到可祗受.” 冊文曰: “朕膺穹旻之寄紹祖宗之基四表歸仁偃靈旗而定覇百官考禮鏤寶冊以加尊遐眷帝臣踐開國社航海之誠靡怠帶河之誓愈堅屬覃慶之在辰宜頒恩而及遠式遵徽典特擧寵章咨爾輸忠保義奉國功臣開府儀同三司守太保兼侍中上柱國高麗國王食邑七千戶食實封一千戶王亨英哲*閒時仁慈纘服張皇土宇亘日域以分圻尊?天朝仰宸居而送款戴舜樹弼成之業匡周規夾輔之勳化被蒼隅聲敷靑?朕昨戒嚴駕巡撫京畿邦尹展肆覲之儀都人契來蘇之望干戈不試獄市惟齊群方則慕義向風交馳玉帛?國則畏威懷德增納金?聿臻累洽之期適享虛名之冊是推皇澤首及王藩進絶席之崇資正專車之峻秩爰田益賦美號褒功是用遣使蕭愼微使副韓紹文持節備禮冊命汝爲守太傅兼中書令加食邑三千戶食實封三百戶仍賜同德致理四字功臣散官勳爵如故於戱守君子國冠諸侯王論道而爲周師奮庸而登漢相維堅臣節以*?皇家享富貴於昌時傳功名於長世輝流竹素永惟欽哉.”

#高麗史6卷-世家6-靖宗-09-30-1043
丙寅東蕃賊以船八?寇瑞谷縣虜四十餘人以不謹備防罪其將卒.

#高麗史6卷-世家6-靖宗-09-31-1043
十二月庚申?羅國星主游擊將軍加利奏: “王子豆羅近因卒一日不可無嗣請以號仍爲王子.” 仍獻方物.

#高麗史6卷-世家6-靖宗-10-01-1044
○(甲申)十年夏四月庚戌東女眞一千四十五人執贄請盟各賜衣著銀器.

#高麗史6卷-世家6-靖宗-10-02-1044
賜金元鉉等及第.

#高麗史6卷-世家6-靖宗-10-03-1044
五月丁卯東女眞將軍仇羅等二十五人來獻土物.

#高麗史6卷-世家6-靖宗-10-04-1044
六月乙巳王受*普{菩}薩戒於乾德殿.

#高麗史6卷-世家6-靖宗-10-05-1044
秋七月癸酉契丹遣檢校太保劉從政來賀生辰.

#高麗史6卷-世家6-靖宗-10-06-1044
遣右僕射李?尙舍奉御崔希正如契丹謝封冊.

#高麗史6卷-世家6-靖宗-10-07-1044
八月癸卯東女眞將軍阿刀閒等四十六人來獻土物.

#高麗史6卷-世家6-靖宗-10-08-1044
九月辛酉東女眞將軍沙伊羅等六十六人來獻土物.

#高麗史6卷-世家6-靖宗-10-09-1044
癸亥東女眞將軍包伎等五十九人西女眞大將軍高豆老等二十七人來獻土物.

#高麗史6卷-世家6-靖宗-10-10-1044
丁卯東女眞將軍仇尼道等二十六人來獻土物.

#高麗史6卷-世家6-靖宗-10-11-1044
冬十一月乙亥兵馬使金令器奏: “今築長定二州及元興鎭城不日告畢勞效甚多. 其督役州鎭官吏: 一科七品以上超正職一級父母封爵八品以下超正職一級加次第階職; 二科加正職一級幷階職. 且三城之地元是賊巢侵擾可慮兵馬軍事分屯要害水陸?禦賊不得近其軍士: 一科別將以上超正職一級父母封爵隊正以上超正職一級幷鄕職軍人超鄕職一級; 二科隊正以上及船頭加正鄕職一級軍人及梢工水手加鄕職且賜物有差. 當築城時出戰有功. 一科攝兵部尙書高烈等十人次一科少府監柳喬等五人二科大樂丞鄭?等五人亦加褒賞以勸後來.” 制可.

#高麗史6卷-世家6-靖宗-10-12-1044
癸未東女眞將軍烏乙達等男女一百四十四人來獻駿馬奏曰: “我等在貴國之境慕化臣服有年矣每慮醜虜來侵未獲奠居今築三城以防賊路故來朝謝恩.” 王優賞遣還.

#高麗史6卷-世家6-靖宗-11-01-1045
○(乙酉)十一年春正月戊午朔放朝賀.

#高麗史6卷-世家6-靖宗-11-02-1045
丁丑祭風師於東北郊.

#高麗史6卷-世家6-靖宗-11-03-1045
東女眞歸德將軍阿豆主等五十人來獻土物.

#高麗史6卷-世家6-靖宗-11-04-1045
二月戊子朔賜臨津課橋院號曰慈濟寺. 先是津無船橋行人爭渡多致陷溺命有司作浮梁自此人馬如履平地.

#高麗史6卷-世家6-靖宗-11-05-1045
甲午東女眞柔遠將軍巴乙達等六十五人來獻駿馬.

#高麗史6卷-世家6-靖宗-11-06-1045
三月己巳東女眞懷遠將軍鹽漢等七十五人來朝.

#高麗史6卷-世家6-靖宗-11-07-1045
庚午幸妙通寺.

#高麗史6卷-世家6-靖宗-11-08-1045
丙子以穀雨節降霜錄囚.

#高麗史6卷-世家6-靖宗-11-09-1045
夏四月丁亥朔太史奏: “日當食陰雲不見.” 群臣表賀.

#高麗史6卷-世家6-靖宗-11-10-1045
戊戌東女眞首領沙於頭等三十五人來獻駿馬.

#高麗史6卷-世家6-靖宗-11-11-1045
己亥東女眞將軍要於那等七十人來獻良馬.

#高麗史6卷-世家6-靖宗-11-12-1045
庚子寧塞將軍高陶化等七十人來獻土物.

#高麗史6卷-世家6-靖宗-11-13-1045
丙午西北路兵馬判官監察御史李春奏: “蕃賊百餘人侵寧遠鎭長平戍擄掠軍士三十餘人請治將校不能守禦之罪.” 從之.

#高麗史6卷-世家6-靖宗-11-14-1045
戊申祭雷師於西南郊.

#高麗史6卷-世家6-靖宗-11-15-1045
己酉秘書省進新*?{刊}禮記正義七十本毛詩正義四十本命藏一本於御書閣餘賜文臣.

#高麗史6卷-世家6-靖宗-11-16-1045
五月庚申制: “以小暑將至挺重囚放輕繫.”

#高麗史6卷-世家6-靖宗-11-17-1045
丙寅大宋泉州商林禧等來獻土物.

#高麗史6卷-世家6-靖宗-11-18-1045
東路軍士與蕃賊戰勝者各賜內廐馬.

#高麗史6卷-世家6-靖宗-11-19-1045
閏月辛丑以久雨慮囚放輕繫.

#高麗史6卷-世家6-靖宗-11-20-1045
六月己卯契丹橫宣使檢校太傅判三班院事耶律宣來.

#高麗史6卷-世家6-靖宗-11-21-1045
庚辰祭零星.

#高麗史6卷-世家6-靖宗-11-22-1045
秋七月丁酉契丹遣檢校尙書右僕射高惟幾來賀生辰.

#高麗史6卷-世家6-靖宗-11-23-1045
九月庚寅東女眞將軍高之問等四十五人來朝.

#高麗史6卷-世家6-靖宗-11-24-1045
冬十一月庚寅以盛寒放輕繫停不急之役.

#高麗史6卷-世家6-靖宗-11-25-1045
東女眞高遮等三十六人來獻土物.

#高麗史6卷-世家6-靖宗-11-26-1045
十二月壬子慮囚.

#高麗史6卷-世家6-靖宗-12-01-1046
○(丙戌)十二年春二月丙寅燃燈賜?.

#高麗史6卷-世家6-靖宗-12-02-1046
壬申祭馬祖.

#高麗史6卷-世家6-靖宗-12-03-1046
三月辛巳朔日食王避殿素?救食.

#高麗史6卷-世家6-靖宗-12-04-1046
辛卯賜李仁挺等及第.

#高麗史6卷-世家6-靖宗-12-05-1046
辛丑命侍中崔齊顔詣毬庭行香拜送街衢經行分京城街衢爲三道各以彩樓子擔般若經前行僧徒具法服步行讀誦監押官亦以公服步從巡行街衢爲民祈福名曰經行自是歲以爲常.

#高麗史6卷-世家6-靖宗-12-06-1046
夏四月辛亥祭仲農.

#高麗史6卷-世家6-靖宗-12-07-1046
丁卯王不豫移御山呼殿丁丑移御大內法雲寺丙戌百官禱于佛寺.

#高麗史6卷-世家6-靖宗-12-08-1046
五月乙未吏部奏: “衛尉卿知*大史局事徐雄被疾請告已經一百八十餘日國制凡見任官乞假滿百日者罷職請解雄職.” 制曰: “雄精於其業爲日官之長特賜告二百日.”

#高麗史6卷-世家6-靖宗-12-09-1046
丁酉王疾彌留召弟樂浪君徽入臥內詔令權摠國事詔曰: “朕承先君之末命嗣累聖之丕圖十有二載賴天之休國內乂安春夏以來憂勞爽和藥石無效遂至大漸欲以神器歸之有德內史令樂浪君徽朕之愛弟也仁孝恭儉聞於隣國宜傳大寶以顯耿光.” 是日薨壽三十三在位十二年移殯于宣德殿王寬仁孝友識度弘遠英武果斷不拘小節謚曰容惠廟號靖宗葬于北郊陵曰周陵. 有司奉遺命山陵制度悉從儉約. 文宗十年加謚弘孝仁宗十八年加英烈高宗四十年加文敬.

#高麗史6卷-世家6-靖宗-12-10-1046
○李齊賢贊曰: “契丹貪暴不足保信太祖深以爲戒然而幸其一?而棄舊好亦非計也顯宗艱難反正日不暇給德宗未及方剛之年尤宜戒之在鬪. 王可道議絶和親不若皇甫兪義繼好息民之論也. 靖宗嗣位三年我大夫崔延?如契丹四年契丹之使馬保業寔來. 自是復尋?盟感之匪由至誠致之必有奇策君子以爲善繼善述以保其國.

世家卷第六.


#高麗史7卷-世家7-00-00-00-0000
世家卷第七. 高麗史七.
正憲大夫工曹判書集賢殿大提學知  經筵春秋館事兼成均大司成臣鄭麟趾奉  敎修.

#高麗史7卷-世家7-文宗1-00-00-0000
文宗一.

#高麗史7卷-世家7-文宗1-00-01-0000
文宗章聖仁孝大王諱徽字燭幽古諱緖顯宗第三子母曰元惠太后金氏顯宗十年己未十二月癸未生十三年封樂浪君靖宗三年冊爲內史令. 十二年五月丁酉靖宗薨卽位于柩前百官奉國璽詣重光殿朝賀.

#高麗史7卷-世家7-文宗1-00-02-0000
己亥制曰: “先朝所御倚床踏斗皆以金銀裝釘又以金銀線織成?錦爲茵褥宜令有司代以銅鐵綾絹.”

#高麗史7卷-世家7-文宗1-00-03-0000
庚子王率百官詣殯殿哭盡哀.

#高麗史7卷-世家7-文宗1-00-04-0000
六月甲寅遣尙書工部郞中崔爰俊如契丹告哀.

#高麗史7卷-世家7-文宗1-00-05-0000
己未醮本命于大內每遇是日必親醮.

#高麗史7卷-世家7-文宗1-00-06-0000
丁卯御神鳳樓大赦凡有職者加一級.

#高麗史7卷-世家7-文宗1-00-07-0000
秋七月己卯朔以母后諱晨道場幸王輪寺.

#高麗史7卷-世家7-文宗1-00-08-0000
辛巳制: “八音島水軍殷質壤島水軍匡?寬達英吉有*檎{擒}賊功?授中尹.”

#高麗史7卷-世家7-文宗1-00-09-0000
戊戌制: “往者東賊圍靜邊鎭別將鄭匡順力戰却敵沒於陣下其功甚大可贈金吾衛郞將.”

#高麗史7卷-世家7-文宗1-00-10-0000
八月壬子設華嚴經道場于乾德殿.

#高麗史7卷-世家7-文宗1-00-11-0000
庚申御乾德殿視朝退御宣政殿召侍中崔齊顔平章事崔?等論時政得失.

#高麗史7卷-世家7-文宗1-00-12-0000
九月己卯王如普濟寺飯僧.

#高麗史7卷-世家7-文宗1-00-13-0000
癸未以致仕尙書左僕射崔輔成右僕射趙?上將軍異膺甫金洪光年老賜酒食衣服.

#高麗史7卷-世家7-文宗1-00-14-0000
乙酉設百座仁王經道場于內殿三日.

#高麗史7卷-世家7-文宗1-00-15-0000
丁酉臨津縣人裴行矯制授趙京等七人職法當絞會赦免歸鄕.

#高麗史7卷-世家7-文宗1-00-16-0000
己亥親饗年八十以上官員及百姓男女孝子順孫義夫節婦鰥寡孤獨廢疾於毬庭賜物有差.

#高麗史7卷-世家7-文宗1-00-17-0000
丙午幸妙通寺行香.

#高麗史7卷-世家7-文宗1-00-18-0000
冬十月癸丑有司奏: “宮殿城門寺院官名府號與御名同音者悉改之.”

#高麗史7卷-世家7-文宗1-00-19-0000
丙辰設消災道場於會慶殿.

#高麗史7卷-世家7-文宗1-00-20-0000
十一月戊子侍中崔齊顔卒.

#高麗史7卷-世家7-文宗1-00-21-0000
庚寅設八關會幸法王寺.

#高麗史7卷-世家7-文宗1-00-22-0000
十一月丙午朔百官詣乾德殿賀成平節宴宰樞給舍中丞以上侍臣于宣政殿成平節王生日也每遇節日國家設祈祥迎福道場於外帝釋院七日文武百寮於興國寺東西兩京四都護八牧各於所在佛寺行之以爲恒式.

#高麗史7卷-世家7-文宗1-00-23-0000
壬戌契丹遣起居舍人周宗白來歸賻.

#高麗史7卷-世家7-文宗1-01-01-1047
○(丁亥)元年春正月丙戌制曰: “頃於甲申歲寇賊侵掠東北路軍士李暹漢等四十人先鋒告捷其各賞職有差.”

#高麗史7卷-世家7-文宗1-01-02-1047
丁亥制曰: “卒中樞院使林維幹忠貞輔弼績效實多宜行異數可授其子良?八品職.”

#高麗史7卷-世家7-文宗1-01-03-1047
丁酉制曰: “諸州府郡縣逐年盛設輪經會慮外吏憑此聚*?(斂}以成勞弊今後醉飽娛樂之事?宜禁斷.”

#高麗史7卷-世家7-文宗1-01-04-1047
壬寅以司宰卿盧祐知東北面兵馬事; 刑部侍郞三司副使李仁靖充西北面兵馬副使.

#高麗史7卷-世家7-文宗1-01-05-1047
二月丙午朔西北路兵馬使楊帶春奏: “轄下連州防禦長吏軍民等八百餘人告云: ‘防禦副使蘇顯自下車以來勸課農桑存恤民庶政績茂著’ 理合升聞.” 制: “令尙書吏部准制量用.”

#高麗史7卷-世家7-文宗1-01-06-1047
己未燃燈王如奉恩寺翼日宴親王及近臣.

#高麗史7卷-世家7-文宗1-01-07-1047
壬戌契丹遣忠順軍節度使蕭愼微守殿中少監康化成等來祭靖宗于虞宮王往?之.

#高麗史7卷-世家7-文宗1-01-08-1047
丁卯都兵馬使奏: “東蕃酋長阿兜幹內附以來久承恩賞背我投丹罪莫大焉其黨首領高之問等今在蕃境請密遣軍士拘執入關?訊端由依律科罪.” 從之.

#高麗史7卷-世家7-文宗1-01-09-1047
甲戌幸外帝釋院.

#高麗史7卷-世家7-文宗1-01-10-1047
三月乙亥朔日食御史臺奏: “春官正柳彭太史丞柳得韶等昏迷天象不預聞奏請罷其職.” 制: “原之.” 復駁曰: “日月食者陰陽常度也曆?不愆則其變可驗而官非其人人失其職豈宜便從寬典請依前奏科罪.” 從之.

#高麗史7卷-世家7-文宗1-01-11-1047
癸未親設般若道場於乾德殿五日.

#高麗史7卷-世家7-文宗1-01-12-1047
丙戌東女眞奉國將軍沙伊羅等來獻土物加歸德大將軍.

#高麗史7卷-世家7-文宗1-01-13-1047
辛卯門下侍郞平章事皇甫穎上言: “臣無嗣乞以外孫金祿崇爲後.” 從之官祿崇九品.

#高麗史7卷-世家7-文宗1-01-14-1047
戊戌東女眞將軍耶於害等六人各率其衆款塞賜田宅處之內地.

#高麗史7卷-世家7-文宗1-01-15-1047
夏四月丙午御乾德殿視朝又御宣政殿召宰臣御史臺論時政得失.

#高麗史7卷-世家7-文宗1-01-16-1047
丁未以崔?爲門下侍中; 金令器爲門下侍郞平章事; 金元?爲內史侍郞平章事; 朴有仁爲尙書左僕射?知政事; 李子淵爲吏部尙書?知政事.

#高麗史7卷-世家7-文宗1-01-17-1047
戊午加致仕守太尉異膺甫開府儀同三司.

#高麗史7卷-世家7-文宗1-01-18-1047
癸亥王以自春不雨避殿輟常朝斷屠宰止用脯?令中外慮囚.

#高麗史7卷-世家7-文宗1-01-19-1047
甲子?于*大廟.

#高麗史7卷-世家7-文宗1-01-20-1047
乙丑以武臣高烈守司空尙書左僕射何興休守工部尙書.

#高麗史7卷-世家7-文宗1-01-21-1047
丁卯親設百座仁王道場於會慶殿飯僧一萬于毬庭.

#高麗史7卷-世家7-文宗1-01-22-1047
辛未賜金鼎新等及第.

#高麗史7卷-世家7-文宗1-01-23-1047
癸酉東女眞阿加主等來獻土物授平遠大將軍.

#高麗史7卷-世家7-文宗1-01-24-1047
五月丁丑東女眞將軍烏於乃來朝.

#高麗史7卷-世家7-文宗1-01-25-1047
己卯大雨.

#高麗史7卷-世家7-文宗1-01-26-1047
乙未門下省奏: “時雨旣洽請復常膳.” 從之.

#高麗史7卷-世家7-文宗1-01-27-1047
戊戌東女眞大相烏弗遮來朝.

#高麗史7卷-世家7-文宗1-01-28-1047
己亥王以顯宗諱晨道場如玄化寺.

#高麗史7卷-世家7-文宗1-01-29-1047
六月乙巳王如奉恩寺.

#高麗史7卷-世家7-文宗1-01-30-1047
戊申制曰: “法律刑罰之斷例也明則刑無枉濫不明則罪失輕重今所行律令或多訛舛良用軫懷其令侍中崔?集諸律官重加詳校務從允當書?業亦令考正.”

#高麗史7卷-世家7-文宗1-01-31-1047
乙卯王率公卿大夫如奉恩寺以王師決凝爲國師.

#高麗史7卷-世家7-文宗1-01-32-1047
丁巳召見崔?等於文德殿問軍國庶務.

#高麗史7卷-世家7-文宗1-01-33-1047
庚申東女眞寧塞將軍老道歸德將軍耶思老等來獻土物授思老懷化將軍.

#高麗史7卷-世家7-文宗1-01-34-1047
乙丑,契丹人高無諸等來投.

#高麗史7卷-世家7-文宗1-01-35-1047
庚午東女眞沙伊弗等來朝.

#高麗史7卷-世家7-文宗1-01-36-1047
秋七月甲戌朔幸王輪寺.

#高麗史7卷-世家7-文宗1-01-37-1047
庚辰制曰: “守司徒左僕射蔣劇猛久著邊功國耳忘家宜申異寵以示眷懷其子孫除常例奏蔭外可特賜一子官.”

#高麗史7卷-世家7-文宗1-01-38-1047
長淵縣民文漢假言托神顚狂弑其父母又殺親妹小兒等四人?市. 尙書刑部奏: “縣令崔德元尉崔崇望等不能善政化民致有不祥之變且申報稽遲宜罷其職.” 從之.

#高麗史7卷-世家7-文宗1-01-39-1047
辛巳以禮部尙書李守和爲西北面秋冬番兵馬使兵部侍郞三司副使朴宗道爲東北面兵馬副使.

#高麗史7卷-世家7-文宗1-01-40-1047
壬午召見宰相於文德殿問時政得失.

#高麗史7卷-世家7-文宗1-01-41-1047
戊子以崔惟善爲御史雜端; 金義珍爲殿中侍御史.

#高麗史7卷-世家7-文宗1-01-42-1047
壬辰以中樞使王寵之爲西北面中軍使兼行營兵馬使.

#高麗史7卷-世家7-文宗1-01-43-1047
八月戊申御史臺奏: “近日除李希老洪德威爲監察御史希老性躁急歷仕中外無成績德威當靖宗喪制未?今年燈夕與衛尉注簿徐?宜置酒作樂極歡自恣殊無臣子之義俱不宜風憲請黜之不允再駁切直.” 從之.

#高麗史7卷-世家7-文宗1-01-44-1047
辛亥親設金剛經道場於文德殿五日.

#高麗史7卷-世家7-文宗1-01-45-1047
甲子東女眞柔遠將軍無伊老阿豆等來獻土物.

#高麗史7卷-世家7-文宗1-01-46-1047
己巳蒙羅古村仰果只村等三十部落蕃長率衆內附.

#高麗史7卷-世家7-文宗1-01-47-1047
九月乙亥王如普濟寺.

#高麗史7卷-世家7-文宗1-01-48-1047
丁丑宋商林機等來獻土物.

#高麗史7卷-世家7-文宗1-01-49-1047
壬午契丹遣福州管內觀察使宋璘來冊王. 其冊曰: “眷乃馬韓之地素稱龍節之邦代襲王封品高人爵分頒金?表榮冠於諸侯申錫??得?征於四履爰屬傑時之器允膺纘服之權載歷臧時式均徽典權知高麗國王事王徽應基運之數鍾英異之靈天麟逈首於龜龍?明嘉瑞日觀遍崇於嵩華夙煥幽經負文武之全才識忠孝之大本?自勝衣有始構室推良靜守貞純動循禮樂慕桓文之覇業精衛?之兵符富厥令圖稔玆淑會?帥臣之告闕?藩國之歸尊而能惠洽一方情?群望及露章而斯?故寵數以難稽是用宜顯被於紫綸?特建於玄社倚爲左相峻陟三師超?馭貴之階優賜褒功之號盈*?實賦劇轉淸勳於戱周天王之重非熊止遙分於齊壤漢高祖之刑白馬仍納約於劉宗順考古先罕偕恩禮用卜攸長之祚愈堅匡合之誠勉佩訓言仰迪神祐可特授開府儀同三司守太保兼侍中上柱國封高麗國王食邑七千戶食實封一千戶兼賜匡時致理竭節功臣之號.”

#高麗史7卷-世家7-文宗1-01-50-1047
冬十月甲辰致仕門下侍郞平章事皇甫穎卒.

#高麗史7卷-世家7-文宗1-01-51-1047
乙巳東女眞將軍高都達等四十人來獻土物.

#高麗史7卷-世家7-文宗1-01-52-1047
丁未東女眞蒙羅等村古無諸等三百十二戶來附.

#高麗史7卷-世家7-文宗1-01-53-1047
庚申晉州牧使司宰卿崔復圭奏: “招安逋民一萬三千餘戶復其業.” 王嘉?之.

#高麗史7卷-世家7-文宗1-01-54-1047
十一月丁丑東女眞將軍馬志高謝等四十六人來獻駿馬.

#高麗史7卷-世家7-文宗1-01-55-1047
己丑召見宰臣於文德殿議時政得失.

#高麗史7卷-世家7-文宗1-01-56-1047
丙申尙書吏部奏: “伏准宣旨凡內外大小衙門官員皆?一人惟巡邊官司仍舊今伏審浿西山南道州牧務劇員少事多壅滯甚爲不便請岳牧州府員數?令仍舊永爲定制.” 從之.

#高麗史7卷-世家7-文宗1-01-57-1047
十二月辛丑朔致仕門下侍郞平章事李端卒.

#高麗史7卷-世家7-文宗1-01-58-1047
己酉延德宮妃李氏生子賜名烋.

#高麗史7卷-世家7-文宗1-01-59-1047
庚戌尙書吏部奏: “舊制凡諸官僚例非上章請老者年至六十九則歲?解職今茶房太醫少監金徵渥年當致仕宜罷.” 制曰: “徵渥名醫職在近侍可許數年供職.”

#高麗史7卷-世家7-文宗1-01-60-1047
丙辰以戶部尙書朴成傑爲西北面行營兵馬使.

#高麗史7卷-世家7-文宗1-01-61-1047
丁巳東女眞也古西女眞高舍等來朝.

#高麗史7卷-世家7-文宗1-02-01-1048
○(戊子)二年春正月庚午朔放朝賀.

#高麗史7卷-世家7-文宗1-02-02-1048
乙亥東女眞懷化將軍仇羅麻里弗等四十人來獻名馬賜物有差.

#高麗史7卷-世家7-文宗1-02-03-1048
閏月庚子朔告朔于*大廟.

#高麗史7卷-世家7-文宗1-02-04-1048
丙午東女眞歸德將軍沙伊羅柔遠將軍沙時賀等三十五人來獻土馬.

#高麗史7卷-世家7-文宗1-02-05-1048
庚戌東女眞懷化將軍都仇羅等三十八人來獻土物.

#高麗史7卷-世家7-文宗1-02-06-1048
辛亥西女眞寧塞將軍高之智等二十四人來獻土物.

#高麗史7卷-世家7-文宗1-02-07-1048
契丹遣千牛衛大將軍王澤等來致國信.

#高麗史7卷-世家7-文宗1-02-08-1048
二月辛巳慮囚.

#高麗史7卷-世家7-文宗1-02-09-1048
甲申燃燈以望日癸未寒食至是日行之.

#高麗史7卷-世家7-文宗1-02-10-1048
三月庚子御史臺奏: “伏審前月制: ‘播穀伊始雨澤愆期深用*?{?}?其丙戌年肆赦頒示賑濟條*晝{?}內可行之事未得施行者速令攸司擧行.’ 臣等已遵制旨施行唯今大雲大安兩寺之役方興丁匠廢農一夫不耕必有飢者三時之務安可奪焉又?赦書云一切土木之役限三年停罷擧國欣欣皆感德音而竟不行之信者國之大寶不可?也食言之謗恐由此起伏望兩寺之役*?{須}俟農隙.” 從之.

#高麗史7卷-世家7-文宗1-02-11-1048
癸卯尊靖宗定信王妃爲容信王后.

#高麗史7卷-世家7-文宗1-02-12-1048
辛亥設消災道場於內殿放輕繫?逋欠.

#高麗史7卷-世家7-文宗1-02-13-1048
甲寅延昌宮主盧氏卒.

#高麗史7卷-世家7-文宗1-02-14-1048
乙丑雩.

#高麗史7卷-世家7-文宗1-02-15-1048
夏四月庚午幸外帝釋院聽軒欄說經故事行幸山林將駕還必駐是院命僧乘鳳輦軒欄講法以爲常式.

#高麗史7卷-世家7-文宗1-02-16-1048
甲戌幸妙通寺.

#高麗史7卷-世家7-文宗1-02-17-1048
甲午隕霜于土山縣.

#高麗史7卷-世家7-文宗1-02-18-1048
五月甲子王如玄化寺.

#高麗史7卷-世家7-文宗1-02-19-1048
六月戊辰王如奉恩寺.

#高麗史7卷-世家7-文宗1-02-20-1048
癸未祭中?.

#高麗史7卷-世家7-文宗1-02-21-1048
丁亥祭後農.

#高麗史7卷-世家7-文宗1-02-22-1048
東女眞首領吳史等二十六人來朝.

#高麗史7卷-世家7-文宗1-02-23-1048
己丑慮囚.

#高麗史7卷-世家7-文宗1-02-24-1048
秋八月庚午設金剛明經道場於會慶殿.

#高麗史7卷-世家7-文宗1-02-25-1048
丙子附靖宗于*大廟.

#高麗史7卷-世家7-文宗1-02-26-1048
九月甲寅東女眞歸德將軍阿豆等三十六人來朝.

#高麗史7卷-世家7-文宗1-02-27-1048
丙辰設百座仁王道場於會慶殿三日飯僧一萬於毬庭二萬於外山名寺.

#高麗史7卷-世家7-文宗1-02-28-1048
冬十月甲戌王乘象輅宿齋宮乙亥?于*大廟還御神鳳樓赦.

#高麗史7卷-世家7-文宗1-02-29-1048
十一月乙未門下侍中崔?以下兩府及常?員?饗執事者?推恩增級.

#高麗史7卷-世家7-文宗1-02-30-1048
戊申設八關會幸法王寺.

#高麗史7卷-世家7-文宗1-02-31-1048
己未契丹遣崇祿少卿邢彭年來賀生辰.

#高麗史7卷-世家7-文宗1-02-32-1048
辛酉契丹東京回禮使?州刺史高慶善來.

#高麗史7卷-世家7-文宗1-02-33-1048
十二月乙丑朔御乾德殿受生辰賀.

#高麗史7卷-世家7-文宗1-02-34-1048
甲午晦日食.

#高麗史7卷-世家7-文宗1-03-01-1049
○(己丑)三年春正月乙巳東女眞阿骨等三十二人來獻駿馬.

#高麗史7卷-世家7-文宗1-03-02-1049
契丹遣蕭惟德王守道來冊王詔曰: “卿纘襲王封紹興祖業飛章雙闕嘉織?之聿修考禮曲臺宜冊函之顯錫兼申頒賜用示眷懷今差使千牛衛上將軍蕭惟德使副御史大夫王守道持節備禮冊命幷賜車服冠劒印綬及衣帶匹*?{段}鞍馬諸物具如別錄到可祗受.” 冊曰: “朕絳闕承?祖有功而宗有德靑藩建社大者王而小者侯雖武肅於群雄亦柔懷於遠裔式全大義永保鴻圖其有纘服開榮飛章述職控臨日域居蒼龍列宿之方尊?天庭奉白馬刑牲之約爰擧旌疇之命是行冊拜之儀咨爾匡時致理竭節功臣開府儀同三司守太保兼侍中上柱國高麗國王食邑七千戶食實封一千戶王徽玉藻含溫金球播雅宇量平呑於渤?風稜峻屹於?崙蠅字觀書洞探經綸之略鶴鈴蘊術深知戰伐之機?自分啓三?紹興五覇尋就頒於鳳??爲長於?城四方于宣匡合之名輝信史一變至道?循之化洽熙民加以靖恭無驕滿之容忠孝有委輸之節?陳??繼走梯航宜考禮於曲臺載圖勳於盛府班崇絶席秩峻專車襲乃王封增之井賦仍錫褒功之號倂推懋賞之恩遣使千牛衛上將軍蕭惟德使副御史大夫王守道持節備禮冊命爾爲守太傅兼中書令特封高麗國王加食邑三千戶食實封三百戶仍賜資忠奉上四字功臣階勳如故於戱周賜?弓尤重專征之柄漢頒玄鉞益雄作翰之權今古相望寵靈若是勉副殿邦之寄無忘奉國之誠欽荷丕言以綏吉履.” 丙午王受冊於南郊.

#高麗史7卷-世家7-文宗1-03-03-1049
二月乙亥以崔?守太保; 李子淵守司徒; 王寵之守司空上柱國; 鄭傑同知中樞院事; 蔡忠顯爲禮部尙書; 崔延?楊鑑爲左右散騎常侍.

#高麗史7卷-世家7-文宗1-03-04-1049
甲申冊弟平壤公基守太師兼內史令.

#高麗史7卷-世家7-文宗1-03-05-1049
三月癸巳朔東北路監倉使奏: “交州防禦判官李惟伯繕理城池修備器械爲諸郡第一且其所部連城長楊吏民等言惟伯上任以來勸農恤民雖秩滿當代願得見借.” 王嘉之付尙書吏部.

#高麗史7卷-世家7-文宗1-03-06-1049
庚子饗八十以上國老尙書右僕射崔輔成司宰卿趙?太子詹事李澤成等於閤門王親臨賜酒仍賜輔成?等公服各一襲?頭二枚腦原茶三十角澤成公服一襲許令閤門乘馬出正衙門三老固辭. 翼日饗庶老男女及義夫節婦孝子順孫鰥寡孤獨廢疾于毬庭賜物有差.

#高麗史7卷-世家7-文宗1-03-07-1049
癸卯以韋靖爲尙書右僕射; 魏崇攝戶部尙書; 吳演爲攝工部尙書.

#高麗史7卷-世家7-文宗1-03-08-1049
乙巳契丹所擄鳳州喜達等三十人還.

#高麗史7卷-世家7-文宗1-03-09-1049
甲寅東女眞麻離害等二十人來獻良馬.

#高麗史7卷-世家7-文宗1-03-10-1049
戊午以李仁靜爲尙書左僕射柱國; 金廷俊爲中樞院使判御史臺事; 鄭傑爲秘書監知中樞院事; 金元鼎爲禮賓卿同知中樞院事.

#高麗史7卷-世家7-文宗1-03-11-1049
夏四月乙丑西女眞符巨等二十人來獻良馬.

#高麗史7卷-世家7-文宗1-03-12-1049
丁亥東女眞奉國將軍沙伊羅等七十九人來獻駿馬.

#高麗史7卷-世家7-文宗1-03-13-1049
戊子納平章事金元?女爲妃.

#高麗史7卷-世家7-文宗1-03-14-1049
五月甲子御文德殿覆試賜朴仁壽等及第.

#高麗史7卷-世家7-文宗1-03-15-1049
六月戊辰東蕃海賊寇臨道縣擄十七人.

#高麗史7卷-世家7-文宗1-03-16-1049
壬申東北路兵馬使奏: “雲?縣折衝軍隊正惟古等十一人夜巡行到泉井戍有蕃賊四十餘人突入屯中軍卒皆奔匿惟古挺身奮擊賊遂潰走請量功授職.”

#高麗史7卷-世家7-文宗1-03-17-1049
戊子制: “每歲自六月至立秋頒?于諸致仕輔臣三日一次僕射尙書卿監大將軍以上七日一次以爲永制.”

#高麗史7卷-世家7-文宗1-03-18-1049
秋七月丁酉東蕃海賊寇金壤縣擄二十人.

#高麗史7卷-世家7-文宗1-03-19-1049
八月己巳宋台州商徐贊等七十一人來獻方物.

#高麗史7卷-世家7-文宗1-03-20-1049
辛巳宋泉州商王易從等六十二人來獻珍寶.

#高麗史7卷-世家7-文宗1-03-21-1049
九月庚子延德宮妃生子賜名蒸.

#高麗史7卷-世家7-文宗1-03-22-1049
冬十月丁亥慮囚.

#高麗史7卷-世家7-文宗1-03-23-1049
十一月壬寅耽羅國振威校尉夫乙仍等七十七人北女眞首領夫擧等二十人來獻土物.

#高麗史7卷-世家7-文宗1-03-24-1049
戊午東南海船兵都部署司奏: “日本對馬島官遣首領明任等押送我國飄風人金孝等二十人到金州.” 賜明任等例物有差.

#高麗史7卷-世家7-文宗1-03-25-1049
十二月己未朔契丹遣殿中少監馬祐來賀生辰.

#高麗史7卷-世家7-文宗1-04-01-1050
○(庚寅)四年春正月己丑朔放朝賀東北面都兵馬使朴成傑奏: “上年十月海賊奪鎭溟兵船二?而去兵馬錄事文揚烈卽率兵船與元興都部署判官宋齊罕追至賊穴焚蕩廬舍斬?二十級而還其功可賞.” 制: “付都兵馬使.”

#高麗史7卷-世家7-文宗1-04-02-1050
癸卯以門下侍中崔?守太傅.

#高麗史7卷-世家7-文宗1-04-03-1050
丙午東北面兵馬錄事衛尉注簿朴庸載陛辭. 制: “蕃人有欲來朝者非賊首那拂勿許入朝.” 以蕃類三百人勒留京館故也.

#高麗史7卷-世家7-文宗1-04-04-1050
乙卯以金元?爲門下侍郞平章事判尙書刑部事; 李子淵爲內史侍郞平章事; 鄭傑爲中樞院使翰林學士承旨.

#高麗史7卷-世家7-文宗1-04-05-1050
三月丙午東女眞寧塞將軍?漢等十二人柔遠將軍阿加主等三十人中尹仍*于憲等四人將軍要羅那等三十八人來獻良馬懷化將軍阿加主等六人進豹鼠皮賜物有差?漢等十五人以曾犯邊留之.

#高麗史7卷-世家7-文宗1-04-06-1050
夏四月辛酉謁顯宣二陵肆赦.

#高麗史7卷-世家7-文宗1-04-07-1050
癸酉渤海開好等來投.

#高麗史7卷-世家7-文宗1-04-08-1050
癸未命有司: “檢定東女眞大小乞羅尼村疆界以備寇.”

#高麗史7卷-世家7-文宗1-04-09-1050
六月戊辰東蕃海賊寇烈山縣寧波戍掠男女十八人.

#高麗史7卷-世家7-文宗1-04-10-1050
己卯制: “東北界沿海城堡軍民未獲安業欲懷遠人莫如愼簡元帥宜以兵部尙書楊鑑爲今秋冬番兵馬使.”

#高麗史7卷-世家7-文宗1-04-11-1050
秋七月丙戌朔東蕃賊寇派川縣.

#高麗史7卷-世家7-文宗1-04-12-1050
庚子以伏熱停修羅城.

#高麗史7卷-世家7-文宗1-04-13-1050
戊申東女眞酋長骨羅介等來獻土物又贖還沒蕃男女四人賜金帛.

#高麗史7卷-世家7-文宗1-04-14-1050
八月辛巳東女眞阿加主?漢沙伊羅等歸我沒蕃靜邊鎭副將皇甫?隊正宋迎.

#高麗史7卷-世家7-文宗1-04-15-1050
九月丁亥契丹東京回禮使忠勇軍都指揮使高長安來.

#高麗史7卷-世家7-文宗1-04-16-1050
己亥東北面兵馬使奏: “海賊寇掠烈山縣遣兵馬錄事文揚烈以戰艦二十三?追至椒子島奮擊大敗之斬九級焚其部落屋舍三十餘所毁戰艦八?獲兵器以百數請賞其功.” 從之.

#高麗史7卷-世家7-文宗1-04-17-1050
乙巳設百高座仁王道場於會慶殿三日.

#高麗史7卷-世家7-文宗1-04-18-1050
冬十一月己酉鎭溟都部署副使金敬應率舟師擊海賊三?于烈島敗之斬數十級以獻沒溺者甚衆命有司論賞.

#高麗史7卷-世家7-文宗1-04-19-1050
閏月壬戌契丹橫宣使匡義軍節度使蕭質來.

#高麗史7卷-世家7-文宗1-04-20-1050
辛未契丹漢兒曹一來投.

#高麗史7卷-世家7-文宗1-04-21-1050
十二月甲申契丹遣高州觀察使蕭玉來賀生辰.

#高麗史7卷-世家7-文宗1-05-01-1051
○(辛卯)五年春正月癸丑朔放朝賀.

#高麗史7卷-世家7-文宗1-05-02-1051
癸亥幸眞觀寺轉新成華嚴般若經.

#高麗史7卷-世家7-文宗1-05-03-1051
二月癸巳京市署火延燒一百二十戶.

#高麗史7卷-世家7-文宗1-05-04-1051
命有司給材瓦.

#高麗史7卷-世家7-文宗1-05-05-1051
乙未燃燈王如奉恩寺翼日命肆花宴召近侍同宴.

#高麗史7卷-世家7-文宗1-05-06-1051
庚子白翎鎭城廊二十八*閒及民家七十八戶?按察副使尙書兵部員外郞劉肅劾奏: “鎭將崔成道副將崔崇望等不爲謹愼以致火?請削見任科罪.” 從之.

#高麗史7卷-世家7-文宗1-05-07-1051
三月壬戌禱雨于川上.

#高麗史7卷-世家7-文宗1-05-08-1051
戊辰尙書左僕射李守和卒.

#高麗史7卷-世家7-文宗1-05-09-1051
壬申禱雨于川上.

#高麗史7卷-世家7-文宗1-05-10-1051
夏四月辛巳朔雩.

#高麗史7卷-世家7-文宗1-05-11-1051
賜崔錫等及第.

#高麗史7卷-世家7-文宗1-05-12-1051
壬午幸普濟寺設五百羅漢齋.

#高麗史7卷-世家7-文宗1-05-13-1051
乙未制: “放還廣仁館拘留東女眞賊首阿骨等七十七人.”

#高麗史7卷-世家7-文宗1-05-14-1051
庚子內史門下奏: “重興大安大雲等寺創新補舊土木興役凡所營爲事非急切匠夫疲於日夜餉饋勞於轉輸妻還子去道路相繼春夏以來略無休息?去歲不稔生民乏食力不能堪應須興役請俟農隙.” 從之.

#高麗史7卷-世家7-文宗1-05-15-1051
丁未內史門下奏: “制: ‘皇甫延爲鷹揚軍大將軍兼攝大府卿; 秦彦爲左右衛大將軍; 盧能訓爲神虎衛大將軍.’ 三人曾坐罪削職雖因赦復官更無功?不合遷擢請罷之.” 制: “可唯皇甫延勿罷.”

#高麗史7卷-世家7-文宗1-05-16-1051
戊申親醮于毬庭.

#高麗史7卷-世家7-文宗1-05-17-1051
五月丁巳以旱赦.

#高麗史7卷-世家7-文宗1-05-18-1051
辛未再雩.

#高麗史7卷-世家7-文宗1-05-19-1051
秋七月庚戌幸興王寺.

#高麗史7卷-世家7-文宗1-05-20-1051
己未日本對馬島遣使押還被罪逃人良漢等三人.

#高麗史7卷-世家7-文宗1-05-21-1051
戊寅東女眞元甫古舍等二十六人來獻土物.

#高麗史7卷-世家7-文宗1-05-22-1051
八月己卯朔中樞使禮部尙書鄭傑卒.

#高麗史7卷-世家7-文宗1-05-23-1051
辛丑親饗年八十以上僧俗男女一千三百四十三人篤廢疾僧俗男女六百五十三人孝子順孫節婦十四人于毬庭賜物有差.

#高麗史7卷-世家7-文宗1-05-24-1051
甲辰龜州郞將康隣昌州別將康彦崔立等捕殺蕃賊六人.

#高麗史7卷-世家7-文宗1-05-25-1051
乙巳東女眞歸德將軍豆也弗等三十一人來獻土物.

#高麗史7卷-世家7-文宗1-05-26-1051
九月己酉朔東北面兵馬副使金化崇奏: “女眞寇邊遣軍士擊斬五十九級.” 遣閤門通事舍人徐亶賜敎曰: “爾富蘊兵謀遐分?寄偵戎醜之作梗擾我邊封聘婉?以出奇形玆捷奏顧多??可?勞庸今差閤門通事舍人徐亶往彼宣諭賜爾衣對綵*?{段}銀器其軍前員將隨等第亦賜匹*?{段}.”

#高麗史7卷-世家7-文宗1-05-27-1051
甲寅西北面兵馬使朴宗道奏: “昨率軍將巡行關外遇東蕃賊擊斬十餘級奪戰馬二十匹鎧仗無?.” 王優?之.

#高麗史7卷-世家7-文宗1-05-28-1051
冬十月丁亥東北面兵馬使奏: “蕃賊寇邊遣兵馬錄事尹甫敬忠長州防禦使金旦等追擊斬二十餘級.”

#高麗史7卷-世家7-文宗1-05-29-1051
庚寅幸三角山壬寅還京都.

#高麗史7卷-世家7-文宗1-05-30-1051
丁未契丹東京回禮使*?{檢}校工部尙書耶律守行來.

#高麗史7卷-世家7-文宗1-05-31-1051
十一月庚申設八關會月食在望以十三日爲初會.

#高麗史7卷-世家7-文宗1-05-32-1051
十二月戊寅朔契丹遣恩州刺史劉從備來賀生辰.

#高麗史7卷-世家7-文宗1-06-01-1052
○(壬辰)六年春正月戊申朔放朝賀.

#高麗史7卷-世家7-文宗1-06-02-1052
甲寅以崔惟善爲翰林學士.

#高麗史7卷-世家7-文宗1-06-03-1052
丙辰東女眞懷化將軍包加主等來獻良馬.

#高麗史7卷-世家7-文宗1-06-04-1052
丙寅東女眞正甫馬波等男女四十八人請入定州關外爲編戶賜田宅處之內地.

#高麗史7卷-世家7-文宗1-06-05-1052
甲戌西女眞寧塞將軍高反知東女眞歸德將軍多老等數十人來獻良馬.

#高麗史7卷-世家7-文宗1-06-06-1052
二月丁丑朔安西都護府地震.

#高麗史7卷-世家7-文宗1-06-07-1052
戊寅冊延德宮主李氏爲王妃.

#高麗史7卷-世家7-文宗1-06-08-1052
庚辰東蕃元甫阿麟等二十九人來獻良馬.

#高麗史7卷-世家7-文宗1-06-09-1052
辛巳新築社稷壇於皇城內西戊子親幸祀事賜執事員吏爵一級隨駕軍士賜物有差又賜築壇監役員吏職一級.

#高麗史7卷-世家7-文宗1-06-10-1052
三月丁未王如大安寺飯僧.

#高麗史7卷-世家7-文宗1-06-11-1052
庚戌以李子淵守太尉.

#高麗史7卷-世家7-文宗1-06-12-1052
乙卯以金元鼎爲御史大夫.

#高麗史7卷-世家7-文宗1-06-13-1052
戊午命太史金成澤撰十精曆; 李仁顯撰七曜曆; 韓爲行撰見行曆; 梁元虎撰遁甲曆; 金正撰太一曆以禳來歲?祥.

#高麗史7卷-世家7-文宗1-06-14-1052
壬戌王如玄化寺飯僧.

#高麗史7卷-世家7-文宗1-06-15-1052
壬申三司奏: “耽羅國歲貢橘子改定一百包子永爲定制.” 從之.

#高麗史7卷-世家7-文宗1-06-16-1052
夏四月己卯以王務崇爲中樞院左副承宣; 崔成節爲中樞院右副承宣殿中侍御史.

#高麗史7卷-世家7-文宗1-06-17-1052
丙戌幸大安寺以修葺功畢設落成道場.

#高麗史7卷-世家7-文宗1-06-18-1052
丁亥以李仁靖檢校司徒尙書左僕射仍令致仕.

#高麗史7卷-世家7-文宗1-06-19-1052
壬寅沒蕃人毛阿眞率男婦十六人還.

#高麗史7卷-世家7-文宗1-06-20-1052
五月庚戌北路三撒村賊魁高演與蕃兵圍淄潭驛. 兵馬錄事金忠簡慈州防禦判官張立身等率兵出戰大破之乘勝追擊斬擄五十餘級.

#高麗史7卷-世家7-文宗1-06-21-1052
甲寅王以旱避正殿?常膳令中外慮囚.

#高麗史7卷-世家7-文宗1-06-22-1052
乙卯東女眞酋長高之問等二十五人來獻土物.

#高麗史7卷-世家7-文宗1-06-23-1052
戊午制曰: “頃在統和*閒丹兵入寇我皇考顯宗避難于山南于時尙書右僕射朴暹負?扈從克著勤勞比及收復京城終始一節以安社稷可圖形閣上以示來者.”

#高麗史7卷-世家7-文宗1-06-24-1052
癸亥命文武常?以上及致政舊臣各上封事陳時政得失.

#高麗史7卷-世家7-文宗1-06-25-1052
六月乙亥設金剛道場於文德殿禱雨.

#高麗史7卷-世家7-文宗1-06-26-1052
大雨.

#高麗史7卷-世家7-文宗1-06-27-1052
戊寅宋進士張廷來授秘書校書郞敎曰: “魏之樂毅翼彼燕王吳之陸機歸諸晉室皆因遭際式契一同. 汝二謝名流三張世襲登俊造而飛價曄儒雅而飭身周遊不羈縱丈夫之志寅緣有素臻君子之邦. 旣諧得士之昌深慰思賢之竭. 授汝文職輔予朝綱他山之石諒符於我. 用合浦之珠休擬於言旋預推肩一之心終贊膺千之運. 今賜汝敎書一道幷賜衣帶綵*?{段}白銀等物至可領也.”

#高麗史7卷-世家7-文宗1-06-28-1052
己卯東女眞高之問等航海來攻三陟縣臨遠戍守將河周呂率兵出城徇于軍曰: “彼衆我寡若人自爲戰不愛其身則戰必勝矣.” 遂擁干挺刃而進適有安邊都護判官金崇鼎巡所管諸戍行至近境賊聞其角聲謂援兵徑至遂驚亂周呂軍乘勝擊之?斬十餘級賊奔潰.

#高麗史7卷-世家7-文宗1-06-29-1052
秋七月戊午以崔惟善爲刑部尙書; 李令幹爲禮部尙書; 王祚爲戶部尙書; 庾逵爲工部尙書; 金顯爲散騎常侍.

#高麗史7卷-世家7-文宗1-06-30-1052
八月癸酉朔制: “以韓式文質牛奇理金悅等於聖考南巡扈從有功?追贈左右衛上將軍.”

#高麗史7卷-世家7-文宗1-06-31-1052
乙酉致仕*?{檢}校太師尙書左僕射崔輔成卒輟朝一日.

#高麗史7卷-世家7-文宗1-06-32-1052
宋商林興等三十五人來獻土物.

#高麗史7卷-世家7-文宗1-06-33-1052
辛卯宋咸州沒蕃高士文自東女眞來投.

#高麗史7卷-世家7-文宗1-06-34-1052
九月癸卯朔以金元鼎同知中樞院事; 李令幹爲翰林學士.

#高麗史7卷-世家7-文宗1-06-35-1052
宋商趙受等二十六人來獻土物.

#高麗史7卷-世家7-文宗1-06-36-1052
壬子宋商蕭宗明等四十人來獻土物.

#高麗史7卷-世家7-文宗1-06-37-1052
己未東女眞將軍沙時賀等四十人來獻駿馬.

#高麗史7卷-世家7-文宗1-06-38-1052
庚申設百高座道場於會慶殿三日飯僧三萬於毬庭及諸名寺.

#高麗史7卷-世家7-文宗1-06-39-1052
冬十月癸未冊姪璥守太保兼尙書令.

#高麗史7卷-世家7-文宗1-06-40-1052
丙戌錄蘇康漢平虜鎭戰死之功贈興威衛上將軍.

#高麗史7卷-世家7-文宗1-06-41-1052
甲午冊姪?守太尉兼尙書令.

#高麗史7卷-世家7-文宗1-06-42-1052
十一月甲辰御宣政殿御史臺奏論時政得失.

#高麗史7卷-世家7-文宗1-06-43-1052
乙丑以張廷爲右拾遺.

#高麗史7卷-世家7-文宗1-06-44-1052
十二月壬申朔契丹遣永州刺史耶律士淸來賀生辰.

#高麗史7卷-世家7-文宗1-06-45-1052
甲午致仕門下侍郞平章事金令器卒輟朝三日.

#高麗史7卷-世家7-文宗1-07-01-1053
○(癸巳)七年春正月丙午白氣貫日竟天.

#高麗史7卷-世家7-文宗1-07-02-1053
丙辰太白晝見.

#高麗史7卷-世家7-文宗1-07-03-1053
二月乙亥彗出庫樓入翼長丈餘.

#高麗史7卷-世家7-文宗1-07-04-1053
丁丑東女眞阿夫漢等三十三人來獻駿馬又贖還沒蕃六人職賞有差.

#高麗史7卷-世家7-文宗1-07-05-1053
耽羅國王子殊雲那遣其子陪戎校尉古物等來獻牛黃牛角牛皮螺肉榧子海藻龜甲等物王授王子中虎將軍賜公服銀帶彩*?{段}藥物.

#高麗史7卷-世家7-文宗1-07-06-1053
三月戊申賜禹相等及第.

#高麗史7卷-世家7-文宗1-07-07-1053
夏四月丁酉親醮于毬庭.

#高麗史7卷-世家7-文宗1-07-08-1053
六月癸未王受菩薩戒於乾德殿.

#高麗史7卷-世家7-文宗1-07-09-1053
秋七月戊午禮司奏: “謹按唐書: ‘玄宗天寶八載閏六月庚寅上親謁大淸宮冊聖祖玄元皇帝等五尊號御含元殿受群臣上冊大赦天下.’ 乞依此制每閏月朔御便殿視朝.” 制可.

#高麗史7卷-世家7-文宗1-07-10-1053
己未以李子淵王寵之爲門下侍郞平章事; 金廷俊朴成傑??知政事.

#高麗史7卷-世家7-文宗1-07-11-1053
辛酉東女眞懷化將軍古刀達等三十人來獻馬幷還沒蕃人賜物加等.

#高麗史7卷-世家7-文宗1-07-12-1053
閏月癸未東北路文湧二州大水漂沒民戶百餘遣使宣慰.

#高麗史7卷-世家7-文宗1-07-13-1053
八月丁酉御史臺上言: “准尙書工部奉制: ‘羅城東南隅高岸者所以補都邑之虛缺今爲川?襄壞宜徵役夫三四千人修防.’ 當司勘會其岸傍邊皆是田疇恐損禾稼請待收穫.” 從之.

#高麗史7卷-世家7-文宗1-07-14-1053
九月甲申御史臺奏云: “宮城外諸曹侍臣夙夜侍從寓宿無所竊審中朝之制諸詞臣同會於舍人院今制誥員僚請於翰林院寓宿.” 制可.

#高麗史7卷-世家7-文宗1-07-15-1053
丙戌幸西京.

#高麗史7卷-世家7-文宗1-07-16-1053
庚寅次安西都護府留三日辛卯次北嵩山神光寺設羅漢齋宴諸王宰樞侍臣. 癸巳登都護府南山召親王宰樞侍臣置酒至夜而罷.

#高麗史7卷-世家7-文宗1-07-17-1053
冬十月丙申朔日食.

#高麗史7卷-世家7-文宗1-07-18-1053
庚子駕至大同江御樓船宴諸王宰樞.

#高麗史7卷-世家7-文宗1-07-19-1053
壬寅幸興福寺遂御大同江樓船宴上將軍以上臣僚.

#高麗史7卷-世家7-文宗1-07-20-1053
甲辰饗孝順義節鰥寡孤獨賜物有差.

#高麗史7卷-世家7-文宗1-07-21-1053
己酉設八關會幸興國寺.

#高麗史7卷-世家7-文宗1-07-22-1053
癸丑宴東班常?以上西班郞將以上於長樂殿賜帛有差.

#高麗史7卷-世家7-文宗1-07-23-1053
甲寅幸重興寺.

#高麗史7卷-世家7-文宗1-07-24-1053
乙卯車駕發西京御大同江樓船東望江岸命將軍鄭曾等八人射郞將惟現矢過江王嘉?之遂宴諸王宰樞侍臣.

#高麗史7卷-世家7-文宗1-07-25-1053
丙辰留守使戶部尙書王夷甫等至生陽驛辭各賜公服一襲.

#高麗史7卷-世家7-文宗1-07-26-1053
丁巳次慈悲嶺彌勒院行香施衣行過?嶺道有一婦抱兩孩兒王憐之賜米.

#高麗史7卷-世家7-文宗1-07-27-1053
辛酉至自西京.

#高麗史7卷-世家7-文宗1-07-28-1053
十一月己丑制曰: “書云: ‘一人元良萬邦以貞.’ 太子國之本也定立儲副嫡庶有別所以重宗統一民心也凡有國家者惟此爲急延德宮妃長子烋可改名勳立爲太子.”

#高麗史7卷-世家7-文宗1-07-29-1053
十二月丙申朔契丹遣利州刺史蕭素來賀生辰.

#高麗史7卷-世家7-文宗1-08-01-1054
○(甲午)八年春正月丙寅朔放朝賀.

#高麗史7卷-世家7-文宗1-08-02-1054
壬申東女眞中尹英孫等十八人來獻名馬.

#高麗史7卷-世家7-文宗1-08-03-1054
二月癸卯冊勳爲王太子其冊曰: “?自生民置君覽萬機而允理立嗣必子歷百世以弗磨是爲通規匪由私愛朕謬據元元之首思弘永永之休國本貞于植寧孫謀光于錫羨但綴旒而在慮方主器以佇賢果能蒙祐琁旻毓明琅震旣亶聰而稔譽宜貳體以?榮咨爾長子勳汪度包寬?姿挺秀處?年之列不雜群嬉??德之流樂聞善道重海之謳歌胥洽盈庭之?注僉同是用陟紫殿之副尊示靑牆之峻級練辰斯吉綸?特?今遣使兼太尉守門下侍郞王寵之使副兼司徒尙書右僕射朴成傑等持節備禮冊命爾爲王太子. 於戱劉徹之七歲登儲信爲美事周昌之三朝問竪可俟勤誠勉乃令圖率玆芳烈饗高位而彌*?{?}服正言之惟師?嘉淑以有彰亦撫監而無忽敬佩予訓不其偉歟.”

#高麗史7卷-世家7-文宗1-08-04-1054
丙午御神鳳樓大赦凡有職者加一級.

#高麗史7卷-世家7-文宗1-08-05-1054
癸丑饗于宗廟山陵宴群臣於乾德殿賜幣有差.

#高麗史7卷-世家7-文宗1-08-06-1054
三月甲戌賜勒留東女眞阿骨等五十九人布物有差.

#高麗史7卷-世家7-文宗1-08-07-1054
夏四月庚戌加李子淵太傅制赦前見罷員吏皆復其官.

#高麗史7卷-世家7-文宗1-08-08-1054
壬子北女眞寧塞將軍高遮等三十九人來獻駿馬.

#高麗史7卷-世家7-文宗1-08-09-1054
己未賜柳善餘等及第.

#高麗史7卷-世家7-文宗1-08-10-1054
是月遣給事中金良贄如契丹告立太子.

#高麗史7卷-世家7-文宗1-08-11-1054
五月己卯加國內名山大川神祗聰正二字功號.

#高麗史7卷-世家7-文宗1-08-12-1054
耽羅國遣使賀冊立太子加使者十三人職梢工?從賜物有差.

#高麗史7卷-世家7-文宗1-08-13-1054
乙酉震會慶殿.

#高麗史7卷-世家7-文宗1-08-14-1054
六月丁未王受菩薩戒於內殿.

#高麗史7卷-世家7-文宗1-08-15-1054
秋七月庚午宋商趙受等六十九人來獻犀角象*牙.

#高麗史7卷-世家7-文宗1-08-16-1054
己丑王子生賜名?.

#高麗史7卷-世家7-文宗1-08-17-1054
是月契丹始設弓口門欄于抱州城東野.

#高麗史7卷-世家7-文宗1-08-18-1054
八月壬子以中樞院使金元鼎爲西北面兵馬使.

#高麗史7卷-世家7-文宗1-08-19-1054
庚申東路兵馬使奏: “長州地高且險城中無井乞令設柵南門外平地徙民居之有急入城.” 從之.

#高麗史7卷-世家7-文宗1-08-20-1054
九月己巳錄壬辰年淄潭驛破賊之功賞軍士職有差賜物優厚.

#高麗史7卷-世家7-文宗1-08-21-1054
庚午宋商黃助等四十八人來.

#高麗史7卷-世家7-文宗1-08-22-1054
冬十月乙未東女眞柔遠將軍尼多弗等二十八人來獻駿馬歸我被擄人信金位奉暹禮等三人且言: “蕃人實彬鹽漢比丹摩里弗等四人曾受契丹官爵聞王惠愛異土之人願得入覲故謹與俱來.” 賜尼多弗實彬鹽漢比丹摩里弗職加等其餘賜物有差.

#高麗史7卷-世家7-文宗1-08-23-1054
甲辰契丹橫宣使益州刺史耶律芳來.

#高麗史7卷-世家7-文宗1-08-24-1054
十一月甲子契丹宣諭使益州刺史耶律幹來.

#高麗史7卷-世家7-文宗1-08-25-1054
十二月庚寅契丹遣復州刺史耶律新來賀生辰.

#高麗史7卷-世家7-文宗1-08-26-1054
有司請追贈太祖功臣大匡千明等三千二百人次第職從之.

#高麗史7卷-世家7-文宗1-08-27-1054
辛亥命*?{揀}東宮侍衛公子及給使.

#高麗史7卷-世家7-文宗1-09-01-1055
○(乙未)九年春二月乙巳東女眞奉國將軍尼多弗等二十七人來獻土物.

#高麗史7卷-世家7-文宗1-09-02-1055
戊申寒食饗: 宋商葉德寵等八十七人於娛賓館黃拯等一百五人於迎賓館黃助等四十八人於淸河館耽羅國首領高漢等一百五十八人於朝宗館.

#高麗史7卷-世家7-文宗1-09-03-1055
夏四月辛丑雨雹雪.

#高麗史7卷-世家7-文宗1-09-04-1055
五月辛酉契丹遣耶律革陳?來冊王詔曰: “卿嗣立世勳茂修文敎?珍職?尊?於皇家奕慶藩圭撫寧於靑域屬玆行禮思與同休爰特降於冊函仍優加於賄命式昭眷想當體恩榮今差匡義軍節度使耶律革等往彼備禮冊命仍賜車輅冠服圭劒等及特賜諸物具如別錄至可領也.” 冊曰: “王者禮遇群后懷和萬邦錫以??寵价藩之功茂賜之??表王室之慶成順考前規允膺休典朕甫鍾嘉運勉徇鴻名??之儀適交修於朝右蓼蕭之澤宜遐冒於海隅妙簡靈辰式揚昆命匡時致理竭節資忠奉上功臣開府儀同三司守太保兼中書令上柱國高麗國王食邑一萬戶食實封一千三百戶王徽淹融迪裕忠肅秉?木德司仁旁鍾於醇粹珠衡挺異逈賦於英標而自嗣興乃邦纘服前烈樹桓文之遐業撫辰卞之全封善政其蘇驩謠允穆賓王請朔久堅事大之誠候律占風克謹守邦之職作皇家之外蔽壯戎翰之中權實寬東顧之憂率資北面之力存逢邦慶永念世勳乃臨遣於使?特進加於朝冊維師陞秩奉邑增封申昭柔遠之恩式?疇庸之典今遣使匡義軍節度使饒州刺史兼御史大夫耶律革使副崇祿卿護軍陳?持節備禮冊命爾爲守太師加食邑五千戶食實封五百戶餘如故於戱鸞冕八章異其數象輅九?昭其文講備物於曲臺溢榮暉於列國*?{斂}膺殊禮永懋令圖?當熙盛之期益著匡寧之績儀形群岳貽燕後昆寶朕訓言膺受繁祉.” 王受冊于南郊.

#高麗史7卷-世家7-文宗1-09-05-1055
癸亥遣利州刺史蕭祿來冊王太子官告曰: “古之諸侯厥有世子貞列邦而爲重守?社以惟艱永念亢宗必先立嫡近省來奏深嘉乃誠爰念?朔尊王盖絶專封之禮瞻天請命固求樹本之恩特擧舊章懋膺榮典匡時致理竭節資忠奉上功臣開府儀同三司守太*傳{傅}中書令上柱國高麗國王食邑一萬戶食實封一千三百戶王徽子勳憑積德之厚?貽謀之休越在?年鬱爲雅器綴?筵而讓齒趨師席以?玄而?寶系莫竟昌源寢遠肯堂肯構旣克紹於世風拜後拜前是倂敷於朝典顧三韓之右地摠百濟之舊名榮分父母之邦爵復公侯之始示予綏援弘爾善祥於戱當紈綺之齡受絲綸之寵黑?異等玄袞升華所宜崇孝敬以承親顔敦信厚而儀公族勿驕勿惰有初有終欽玆惟休無?慈訓可特封三韓國公.” 太子迎命于閤門庭.

#高麗史7卷-世家7-文宗1-09-06-1055
乙亥大雨雹.

#高麗史7卷-世家7-文宗1-09-07-1055
秋七月丁巳朔都兵馬使奏: “契丹前太后皇帝詔賜鴨江以東爲我國封境然或置城橋或置弓口欄子漸踰舊限是謂不厭今又創立郵亭蠶食我疆魯史所謂: ‘無使滋蔓蔓難圖也.’ 宜送國書於東京留守陳其不可若其不聽遣使告奏.” 於是致書東京留守曰: “當國襲箕子之國以鴨江爲疆?前太后皇帝玉冊頒恩賜茅裂壤亦限其江頃者上國入我封界排置橋壘梯航納款益勤於朝天??抗章乞復其舊土至今未沐兪允方切禱祈又被近日來遠城軍夫逼邇我城移設弓口門又欲創亭舍材石旣峙邊民騷駭未知何意伏冀大王親隣軫念懷遠宣慈善奏?聰還前賜地其城橋弓欄亭舍悉令毁罷.”

#高麗史7卷-世家7-文宗1-09-08-1055
庚申以崔?爲內史令仍令致仕; 李子淵爲門下侍中判尙書吏部事; 金廷俊爲內史侍郞平章事; 朴成傑爲內史侍郞平章事上柱國; 金元鼎爲尙書左僕射?知政事兼太子少保.

#高麗史7卷-世家7-文宗1-09-09-1055
契丹康慶遵等十五人來投歸我沒蕃人五十三口.

#高麗史7卷-世家7-文宗1-09-10-1055
癸亥以智猛守司空; 仇勝爲刑部尙書; 金所寶爲戶部尙書; 黃甫延爲工部尙書. 皆以武職兼之.

#高麗史7卷-世家7-文宗1-09-11-1055
壬申東女眞首領耶時老等二十六人來獻土物職賞有差.

#高麗史7卷-世家7-文宗1-09-12-1055
癸酉制曰: “先?太后親?金氏當寡人與德宗幼少之時保護有勞朕欲封崇爵邑酬*?前勞宜令中樞院准制施行.”

#高麗史7卷-世家7-文宗1-09-13-1055
八月庚寅慮囚.

#高麗史7卷-世家7-文宗1-09-14-1055
己亥尙書吏部奏: “檢校將作少監庾恭義大匡黔弼之曾孫前有所犯久滯散秩曾降制旨太祖配享功臣之後雖有罪犯?*?{須}?用今恭義宜授肅州防禦使.” 門下省奏: “恭義曾犯*?{諂}諛名載罪籍不可?用?牧民之寄重於製錦苟非其人必傷其手請罷之.” 制可.

#高麗史7卷-世家7-文宗1-09-15-1055
九月癸亥契丹興宗告哀使鴻?少卿張嗣復來王聞嗣復過鴨綠江?常膳輟音樂禁屠宰斷?獵.

#高麗史7卷-世家7-文宗1-09-16-1055
乙丑王服索?率百官出昌德門前嗣復傳詔擧哀行服輟朝市三日.

#高麗史7卷-世家7-文宗1-09-17-1055
辛未禮賓省奏: “宋都綱黃?狀稱臣携兒蒲安世安來投而有母年八十二在本國悲戀不已請遣還長男蒲安供養.” 王曰: “越鳥巢南枝?於人乎.” 許之.

#高麗史7卷-世家7-文宗1-09-18-1055
丙子遣知中樞院事崔惟善工部侍郞李得路如契丹弔喪會葬.

#高麗史7卷-世家7-文宗1-09-19-1055
冬十月乙酉生辰回謝使戶部侍郞崔宗弼還自契丹奏: “禮部云: ‘帝名宗眞汝名犯宗字宜改之臣於表狀改稱崔弼.’” 門下省奏: “宗弼宜*?以我國不知所諱誤犯之表章所載未敢擅改彼若强之但?點?庶合於禮宗弼擅改表文有辱使命請科罪.” 原之.

#高麗史7卷-世家7-文宗1-09-20-1055
丙申制曰: “古先帝王尊崇釋敎載籍可考?聖祖以來代創佛寺以資福慶寡人繼統不修德政?變屢見庶憑法力福利邦家其令有司擇地創寺.” 門下省奏: “自古聖帝明王無有創起寺塔以致*大平惟崇重法門愼省政敎不傷民力則自然宗社靈長昔達摩對武帝言: ‘造寺造塔殊無功德.’ 是尙無爲功德不尙有爲功德也且聖祖創寺者一以酬統合之志願一以厭山川之違背耳今欲增創新寺勞民於不急之役怨讀交興毁傷山川之氣?災害必生神人共怒非所以致*大平之道.” 不納.

#高麗史7卷-世家7-文宗1-09-21-1055
十一月乙丑幸東池檢校衛尉少卿崔成節無故入至帳殿前王驚命下獄. 法司奏: “?入御所者斬.” 王曰: “雖律有正條以此加刑是爲苛政又文筆有用可原之.” 門下省駁奏不納.

#高麗史7卷-世家7-文宗1-09-22-1055
契丹東京回禮使檢校工部尙書耶律道來.

#高麗史7卷-世家7-文宗1-09-23-1055
十二月甲寅朔契丹遣金州刺史耶律長正來賀生辰.

#高麗史7卷-世家7-文宗1-10-01-1056
○(丙申)十年春正月辛未隕石于黃州聲如雷.

#高麗史7卷-世家7-文宗1-10-02-1056
甲戌東女眞奉國將軍阿加主等五十人來獻駿馬三十二匹.

#高麗史7卷-世家7-文宗1-10-03-1056
二月甲午有司奏: “沒蕃人廉可?軍器丞位之子三韓功臣司徒邢明之孫於庚戌年中充環衛公子軍役會丹兵?入京城震騷奉二親避兵于故鄕峯城縣道遇賊被虜而去淸寧元年正月携一子亡來請可?父祖永業田舍?令還給.” 制曰: “可?功臣苗裔丁年被?棄蕃土妻兒惟携一子皓首而歸深可憐憫可給舊業田廬.”

#高麗史7卷-世家7-文宗1-10-04-1056
癸卯始創興王寺于德水縣.

#高麗史7卷-世家7-文宗1-10-05-1056
己酉耽羅國獻方物.

#高麗史7卷-世家7-文宗1-10-06-1056
三月甲寅冊子蒸爲國原侯王潛御便次觀禮訖召侍中李子淵?知政事金元鼎尙書左僕射智猛等置酒達曙.

#高麗史7卷-世家7-文宗1-10-07-1056
閏月癸未朔告朔于*大廟.

#高麗史7卷-世家7-文宗1-10-08-1056
乙酉守司空尙書右僕射致仕高烈卒. 烈善射屢立軍功爲一時名將及沒聞者皆惜之輟朝三日令百官會葬.

#高麗史7卷-世家7-文宗1-10-09-1056
夏四月丙寅以智猛守司空.

#高麗史7卷-世家7-文宗1-10-10-1056
丙子御乾德殿覆試賜李幹方等及第.

#高麗史7卷-世家7-文宗1-10-11-1056
秋七月丁酉以東蕃賊屢侵邊境遣東路馬兵貳師侍御史金旦往討之旦誓衆曰: “臨敵忘家以身徇國分也我生死正在今日.” 三軍感激奮勵勇氣自倍破其屯落二十餘所賊大潰獲兵仗羊馬無?.

#高麗史7卷-世家7-文宗1-10-12-1056
八月戊辰以決內外死囚避正殿素膳停樂.

#高麗史7卷-世家7-文宗1-10-13-1056
西京留守報: “京內進士明經等諸業擧人所業書籍率皆傳寫字多乖錯請分賜秘閣所藏九經漢晉唐書論語孝經子史諸家文集醫卜地理律?諸書置于諸學院.” 命有司各印一本送之.

#高麗史7卷-世家7-文宗1-10-14-1056
庚午飯僧三萬.

#高麗史7卷-世家7-文宗1-10-15-1056
九月甲申制: “諸州牧刺史通判縣令尉及長吏政績勤慢淸濁百姓貧富苦樂可遣使按驗. 所司乃以程驛民吏勞於迎送請停之.” 王曰: “朕惟先代頻遣使臣採訪民?故諸道宰民者悉務淸廉以安民庶近來綱紀弛紊且無懲革不勤公事但謀私利要結權豪里巷多囊?之收田原罕桑麻之勸或地有魚?梓漆或家有畜産?財皆被侵奪若有?之者卽假事嚴加枷杖傷其性命懷寃抱痛無所告陳*閒有欲正之者又因貴要之囑卒莫能行?民之害日益月滋官吏旣已如此小民安得聊生朕晨夕??庶幾釋其煩弊而當軸秉鈞者不以爲可論說紛紛何哉! 今以兼侍御史刑部員外郞李攸績爲山東南忠慶尙州三道撫問使; 兼御史雜端兵部郞中金若珍禮部郞中崔尙?爲山南晉羅全淸廣公洪州七道撫問使; 兼監察御史試殿中內給事安民甫爲關西北關內三道撫問使; 監察御史閔昌壽爲關內東道撫問使分道發遣毋或阻滯.”

#高麗史7卷-世家7-文宗1-10-16-1056
己丑祀太一於壽春宮以禳火?.

#高麗史7卷-世家7-文宗1-10-17-1056
癸巳命太子與諸王置酒東池樓召秀才崔應李曙御室忠令賦東池尋勝詩各賜匹*?{段}.

#高麗史7卷-世家7-文宗1-10-18-1056
制曰: “近覽日官所奏數有天變此盖寡人德薄政令不一所致也??以懼夙夜未遑自今月避正殿?常膳庶*?天譴凡百卿士各愼爾位直言予過無有所隱.”

#高麗史7卷-世家7-文宗1-10-19-1056
丙申制曰: “釋迦闡敎淸淨爲先遠離垢陋斷除貪欲今有避役之徒托號沙門殖貨營生耕畜爲業?販爲風進違戒律之文退無淸淨之約袒肩之袍任爲酒?之覆講唄之場割爲?蒜之疇通商買賣結客醉娛喧雜花院穢臭蘭盆冠俗之冠服俗之服憑托修營寺院以備旗?歌吹出入閭閻?*돌市井與人相鬪以致血傷朕庶使區分善惡肅擧紀綱宜令沙汰中外寺院其精修戒行者悉令安住犯者以法論.”

#高麗史7卷-世家7-文宗1-10-20-1056
冬十月己酉朔日本國使正上位權隷?原朝臣賴忠等三十人來館于金州.

#高麗史7卷-世家7-文宗1-10-21-1056
辛亥王太子見于*大廟.

#高麗史7卷-世家7-文宗1-10-22-1056
壬戌親?于*大廟加上九廟尊號祭畢御齋宮受群臣賀還御神鳳樓赦制曰: “朕謬承祖*치{?}之遺芬統山河而守業日新一日雖休勿休?懷永於寶圖竭奉先於宗?今者躬虔?禮?振德音思與群生同玆丕慶可大赦中外.”

#高麗史7卷-世家7-文宗1-10-23-1056
十一月辛巳宋商黃拯等二十九人來獻土物.

#高麗史7卷-世家7-文宗1-10-24-1056
是日初雪百官表賀.

#高麗史7卷-世家7-文宗1-10-25-1056
壬午幸內帝釋院以僧海麟爲王師.

#高麗史7卷-世家7-文宗1-10-26-1056
壬辰設八關會幸法王寺.

#高麗史7卷-世家7-文宗1-10-27-1056
甲午東女眞耶賜老等五十人來獻土物.

#高麗史7卷-世家7-文宗1-10-28-1056
十二月戊申朔契丹遣永州刺史蕭惟新來賀生辰.

#高麗史7卷-世家7-文宗1-10-29-1056
丙辰中外進箋賀王太子長興節於壽春宮.

#高麗史7卷-世家7-文宗1-10-30-1056
斬東女眞柔遠將軍沙?何等二人以嘗劫掠朔州人物也.

#高麗史7卷-世家7-文宗1-10-31-1056
是歲作長源亭於西江?嶽之南.

世家卷第七.


#高麗史8卷-世家8-00-00-00-0000
世家卷第八. 高麗史八.
正憲大夫工曹判書集賢殿大提學知  經筵春秋館事兼成均大司成臣鄭麟趾奉  敎修.

#高麗史8卷-世家8-文宗2-00-00-0000
文宗二.

#高麗史8卷-世家8-文宗2-11-01-1057
○(丁酉)十一年春正月戊寅朔放朝賀.

#高麗史8卷-世家8-文宗2-11-02-1057
己丑以高維爲右拾遺. 中書省奏: “維系出耽羅不合諫省如惜其才請授他官.” 從之.

#高麗史8卷-世家8-文宗2-11-03-1057
乙未隕石于黃州聲如雷.

#高麗史8卷-世家8-文宗2-11-04-1057
二月癸酉設消?道場于乾德殿五日.

#高麗史8卷-世家8-文宗2-11-05-1057
三月乙酉契丹遣蕭繼從王守拙來冊王詔曰: “卿控臨祖服藩屛皇家薦號龍庭方畢推崇之禮均休?域宜行冊拜之恩式示寵頒用昭溫?今差天德軍節度使蕭繼從左千牛衛大將軍王守拙等充封冊使副幷賜卿冠服車輅銀器匹*?{段}鞍馬弓箭等具如別錄至可領也.” 冊曰: “我國家重蒼?命累聖垂休推恩信於萬邦寧分中外褒功勳於庶位?隔邇遐眷三韓??之雄限伯禹方隅之表其有踐開靑社遙控紫庭紹匡合之覇圖修委輸之臣節雖日中有子曾申錫於王封而天下同文旋弼成於帝化屬均大慶思*?洪勳爰卜臧辰式頒寵典咨爾匡時致理竭節資忠奉上功臣開府儀同三司守太師兼中書令上柱國高麗國王食邑一萬五千戶食實封一千八百戶王徽精儲龍宿傑出?林博通幼尙於詩書聰悟生知於禮樂宏謀秘奧常探金?之編敏思?姸已着錦樓之集?自襲爵朱蒙之國宣風玄?之鄕以寬猛董雄師以惠和熙雅俗膏雨?一方之澤景星爲千古之祥當聖考臨軒頗盡匡周之禮??人纂業尤堅奉啓之誠剡華楮以飛章?靑茅而入貢載觀忠義無替敬恭近者迫群輿懇切之詞推寡昧優崇之號勉從勤請遂擧盛儀方覃象魏之恩首?桓文之略是用移晉相專車之秩陞漢臣獨坐之班兼益戶封倂昭宸?今遣使天德軍節度使蕭繼從使副左千牛衛大將軍王守拙持節備禮冊命爾爲兼尙書令加食邑五千戶食實封二百戶於戱飛龍在運白馬伸盟寵錫?弓位冠於五侯九伯榮調玉鉉權崇於四輔三公?乃居先人賜履之邦襲伯氏揚?之寄弼翊可以希於善善?循可以慕於優優宜樹芳猷別凝茂績應福謙於神道契助順於天心敬戒於玆長守富貴.” 王率百官受冊于南郊.

#高麗史8卷-世家8-文宗2-11-06-1057
契丹又遣蕭素柴德滋來冊王太子詔曰: “卿慶鍾王胤幼標聰悟之名爵列國公早被?優之命束?屬行於成禮編筠思洽於殊休宜有寵頒式符眷?今差利州管內觀察使蕭素司農卿柴德滋充封冊使副幷賜卿冠服車輅銀器匹*?{段}鞍馬弓箭等具如別錄至可領也.” 冊曰: “朕嗣守丕圖奄宅?宇徇縉紳之抗*?束茅?以陳儀上奉慈顔方增於懿號下褒?德亦被於虛稱載惟延賞之恩宜擧襲封之典咨爾匡時致理竭節資忠奉上功臣開府儀同三司守太師兼中書令上柱國高麗國王食邑一萬五千戶食實封一千八百戶王徽子勳??瑞質??奇?挺??之英姿蘊溫良之妙德肯堂承訓允符作室之言良冶傳芳期肖爲?之業爰自綺紈之歲已膺綸?之榮今屬玉檢推尊銷金在運率土皆霑於慶宥承家宜被於寵靈特?筠編茂均蕭澤是用遣使利州管內觀察使蕭素使副守司農卿柴德滋持節備禮冊命爾爲順義軍節度使朔武等州觀察處置等使崇祿大夫檢校太尉同中書門下平章事使持節朔州諸軍事行朔州刺史上柱國三韓國公食邑三千戶食實封五百戶於戱爵*?五等首冠於*候{侯}封寄重十連兼提於相印服是休美永惟敬哉.” 太子率宮官百僚詣南郊受冊王潛幸觀禮.

#高麗史8卷-世家8-文宗2-11-07-1057
丙申吏部奏: “配享功臣侍中崔肅曾孫懋請依丙申年?禮赦文以蔭加戶部令史同正.” 從之.

#高麗史8卷-世家8-文宗2-11-08-1057
癸卯以異惟忠同知中樞院事; 任從一爲尙書左僕射; 王懋崇爲御史大夫; 金元晃爲工部尙書.

#高麗史8卷-世家8-文宗2-11-09-1057
夏四月丙辰幸佛日寺飯僧.

#高麗史8卷-世家8-文宗2-11-10-1057
壬戌制曰: “去年遣使請罷弓口門外郵亭時未撤毁又於松嶺東北漸加墾田或置庵子屯畜人物是必將侵我疆也當?請罷之.” 中書省奏: “彼朝時無擾邊且新皇帝卽位來加冊命今未回謝先言疆場之事似爲不可.” 王曰: “彼若先置城柵則非惟?臍彼必謂我不覺也宜於仲秋先遣使謝冊繼行奏請.”

#高麗史8卷-世家8-文宗2-11-11-1057
丙寅詔曰: “兩行封冊使副同時偕至中外吏民疲於支待其有錯誤當坐者皆放除之其所過州縣?今年租稅之半受冊時諸執事及升壇陪位官常?以上?增級鄕職以下加同正職掌固?士書手近仗軍頭皆許登仕其餘軍卒賜物有差.”

#高麗史8卷-世家8-文宗2-11-12-1057
癸酉賜李晙等及第.

#高麗史8卷-世家8-文宗2-11-13-1057
五月丁丑設消?道場于壽春宮三日.

#高麗史8卷-世家8-文宗2-11-14-1057
戊寅禮部奏: “自孟夏雨澤愆期又廣州報田野乾焦殆失歲望請於松岳東神堂諸神廟山川朴淵等五所每七日一祈又令廣州等州郡各行祈雨.” 制可.

#高麗史8卷-世家8-文宗2-11-15-1057
壬午禱雨于諸神廟.

#高麗史8卷-世家8-文宗2-11-16-1057
丙戌東女眞懷化將軍高都達等二十五人來獻土物.

#高麗史8卷-世家8-文宗2-11-17-1057
丁亥興盛宮妃徐氏卒.

#高麗史8卷-世家8-文宗2-11-18-1057
戊子再禱乃雨.

#高麗史8卷-世家8-文宗2-11-19-1057
六月丁未契丹東京持禮回謝使檢校工部尙書耶律可行來.

#高麗史8卷-世家8-文宗2-11-20-1057
戊辰東女眞柔遠將軍要於乃等二十五人來獻土物.

#高麗史8卷-世家8-文宗2-11-21-1057
秋七月戊子設消?道場于乾德殿五日.

#高麗史8卷-世家8-文宗2-11-22-1057
壬辰命有司試宋投化人張琬所業遁甲三奇法六壬占授太史監候.

#高麗史8卷-世家8-文宗2-11-23-1057
甲午饗年八十以上男女及孝順義節鰥寡孤獨廢疾者於毬庭賜物有差.

#高麗史8卷-世家8-文宗2-11-24-1057
辛丑御宣政殿聽斷中外重刑.

#高麗史8卷-世家8-文宗2-11-25-1057
八月丁未宋商葉德寵等二十五人來獻土物.

#高麗史8卷-世家8-文宗2-11-26-1057
丙寅以秘書省校勘慶鼎相權知直翰林院中書省言: “鼎相鐵匠之裔不宜淸要職請削之.” 王曰: “‘采?采菲無以下體’ 盖貴其可用者耳. 鼎相才識有可採用豈宜論其世系.” 不允.

#高麗史8卷-世家8-文宗2-11-27-1057
丁卯宋商郭滿等三十三人來獻土物.

#高麗史8卷-世家8-文宗2-11-28-1057
辛未幸西京命侍中李子淵平章事王寵之等留守上都.

#高麗史8卷-世家8-文宗2-11-29-1057
九月甲申遣王夷甫崔爰俊如契丹謝賜冊命.

#高麗史8卷-世家8-文宗2-11-30-1057
冬十月丁巳設八關會幸長慶寺.

#高麗史8卷-世家8-文宗2-11-31-1057
癸亥契丹橫宣使泰州刺史耶律宏來.

#高麗史8卷-世家8-文宗2-11-32-1057
十一月丙子至自西京.

#高麗史8卷-世家8-文宗2-11-33-1057
丁丑以金廷俊爲門下侍郞同內史門下平章事.

#高麗史8卷-世家8-文宗2-11-34-1057
十二月癸卯朔契丹遣右諫議大夫王宗亮來賀生辰.

#高麗史8卷-世家8-文宗2-11-35-1057
丁未遣尙書戶部侍郞安民甫如契丹賀太皇太后生辰.

#高麗史8卷-世家8-文宗2-11-36-1057
己酉遣尙書工部侍郞崔繼游賀天安節.

#高麗史8卷-世家8-文宗2-11-37-1057
辛亥左僕射智猛以老乞退優詔不允. 中書省奏曰: “七十而致仕禮也請許之.” 制曰: “予嘗以智猛之先有功於國故未及請老已許數年侍朝繼賜?杖今因所奏: “遽改前言恐猛謂朕爲戱耳.” 中書省又奏曰: “伏審禮制凡老臣知天地之事者則賜之?杖今猛徒藉門蔭而不知天地之事又無矢石之勞其餘政事無所諮訪若念先臣功勞則賜一年侍朝可矣若加以數年又賜?杖恐恩禮太過請收成命.” 從之.

#高麗史8卷-世家8-文宗2-11-38-1057
辛酉以金元鼎爲內史侍郞同內史門下平章事; 金顯爲尙書左僕射?知政事; 韓功?爲尙書右僕射. 御史臺奏: “按官制左右僕射各一人今任從一已授右僕射而功?又爲之增一右僕射不合舊制請罷功?.” 不允.

#高麗史8卷-世家8-文宗2-12-01-1058
○(戊戌)十二年春二月辛亥都兵馬使奏: “界內鐵貢舊充兵器近創興王寺又令加賦民不堪苦請?鹽海安三州丁酉戊戌二年軍器貢鐵專供興王之用以?勞弊.” 從之識者曰: “唐史稱: ‘列刹盈衢無救危亡之禍緇衣滿路豈益勤王之師.’ 國家此擧豈非謬甚.”

#高麗史8卷-世家8-文宗2-12-02-1058
戊午內史舍人知東宮侍讀事崔尙奏: “昨伴送丹使王宗亮夜至金郊驛宗亮見列炬曰: ‘郊餞被酒所以犯夜燃炬徒隸衣單可悶後宜侵早啓行嘗聞貴朝引見客使勸酒至夜今觀禮樂一似中華歎美不已然三詣王府宴必張燈我朝之法惟昏夕許用花燭人臣會客雖至侵夜不得燃燭.’ 臣亦念王者向明而治宜於大昕接見賓客?燈燭亦民膏血費用太多恐虧儉德昔陳敬仲飮桓公酒辭公火繼之命曰: ‘臣卜其晝未卜其夜.’ 乞自今宴好之禮止令卜晝辭歸之禮宜用會朝時.” 從之.

#高麗史8卷-世家8-文宗2-12-03-1058
辛酉契丹遣檢校尙書右僕射蕭禧來告太皇太后喪王以玄冠素服迎之.

#高麗史8卷-世家8-文宗2-12-04-1058
夏四月壬子地震.

#高麗史8卷-世家8-文宗2-12-05-1058
丙辰東女眞柔遠將軍多老等來獻良馬.

#高麗史8卷-世家8-文宗2-12-06-1058
五月庚辰東女眞歸德將軍霜昆等三十三人來獻良馬賜衣服器皿有差.

#高麗史8卷-世家8-文宗2-12-07-1058
戊子王如奉恩寺冊海麟爲國師爛圓爲王師.

#高麗史8卷-世家8-文宗2-12-08-1058
壬辰制曰: “時當盛農雨澤愆期恐有寃獄以致天?.” 遂放輕繫.

#高麗史8卷-世家8-文宗2-12-09-1058
六月壬寅契丹遣左領軍衛上將軍蕭*侃來致太后遺物.

#高麗史8卷-世家8-文宗2-12-10-1058
戊申中書門下省奏: “伏審制旨太史監候李神?察風雲水旱之候罔有差違勿拘考績擢授八品神?未知世系初入朝行再被論奏且候察乃其職也不宜超授.” 制曰: “精於其術未有如神?者可依前制.”

#高麗史8卷-世家8-文宗2-12-11-1058
癸丑東女眞正朝分大等二十三人來獻土物賜物有差.

#高麗史8卷-世家8-文宗2-12-12-1058
甲寅王受菩薩戒於乾德殿.

#高麗史8卷-世家8-文宗2-12-13-1058
秋七月己卯中書門下省奏: “伏准制旨以景昌院所屬田柴移屬興王寺其魚梁舟楫奴婢悉令還官夫宮院先王所以優賜田民貽厥子孫傳於萬世無有?乏者也今宗枝彌繁若欲各賜宮院猶恐不足?收一宮田柴屬于佛寺歸重三寶雖云美矣有國有家之本不可忘也請田民魚梁舟楫仍舊還賜.” 制曰: “田柴已納三寶難可追還宜以公田依元數給之餘從所奏.”

#高麗史8卷-世家8-文宗2-12-14-1058
庚寅制曰: “數年以來水旱不調?變屢見是皆刑政所失怨憤所招若欲仰*?天譴俯慰人望宜宥罪寬刑反身修德其兩京文武南班員吏有犯當降黜者及諸州府郡鎭長吏將校有罪受黜者主司酌其輕重依舊?用其*?{諂}曲奸邪再犯私罪者不在此例公徒私杖以下原之.”

#高麗史8卷-世家8-文宗2-12-15-1058
八月乙巳宋商黃文景等 來獻土物.

#高麗史8卷-世家8-文宗2-12-16-1058
王欲於耽羅及靈巖伐材造大船將通於宋內史門下省上言: “國家結好北朝邊無警急民樂其生以此保邦上策也昔庚戌之歲契丹問罪書云: ‘東結構於女眞西往來於宋國是欲何謀.’ 又尙書柳參奉使之日東京留守問南朝通使之事似有嫌猜若泄此事必生?隙且耽羅地瘠民貧惟以海産乘木道經紀謀生往年秋伐材過海新創佛寺勞弊已多今又重困恐生他變?我國文物禮樂興行已久商舶絡繹珍寶日至其於中國實無所資如非永絶契丹不宜通使宋朝.” 從之.

#高麗史8卷-世家8-文宗2-12-17-1058
九月己巳朔忠州牧進新雕黃帝八十一難經川玉集傷寒論本草括要小兒巢氏病源小兒藥證病源一十八論張仲卿五臟論九十九板詔置秘閣.

#高麗史8卷-世家8-文宗2-12-18-1058
乙亥契丹東京回禮使檢校左散騎常侍耶律延寧來.

#高麗史8卷-世家8-文宗2-12-19-1058
冬十一月庚午制: “以靖宗魂堂金銀器及北朝弔祭禮物繒綵化成藏經追福靖宗.”

#高麗史8卷-世家8-文宗2-12-20-1058
乙酉東女眞柔遠將軍多老等二十二人來獻土物.

#高麗史8卷-世家8-文宗2-12-21-1058
十二月丁酉朔契丹遣筵州刺史郭在貴來賀生辰.

#高麗史8卷-世家8-文宗2-12-22-1058
東女眞懷化將軍尼冬火等二十六人來獻土物各增爵賜物有差.

#高麗史8卷-世家8-文宗2-12-23-1058
閏月丙子東女眞寧塞將軍古刀達等五十人來獻駿馬.

#高麗史8卷-世家8-文宗2-12-24-1058
丙申晦日食.

#高麗史8卷-世家8-文宗2-13-01-1059
○(己亥)十三年春正月丁酉朔御乾德殿受朝賀仍宴諸王輔臣命平章事致仕金廷俊赴之夜艾而罷各賜廐馬一匹.

#高麗史8卷-世家8-文宗2-13-02-1059
乙巳東女眞正位沒於金等十八人來獻駿馬.

#高麗史8卷-世家8-文宗2-13-03-1059
丁未東女眞中尹耶施老等三十五人來獻良馬.

#高麗史8卷-世家8-文宗2-13-04-1059
二月丁卯東女眞正甫吳史等二十二人來獻駿馬.

#高麗史8卷-世家8-文宗2-13-05-1059
甲戌安西都護府使都官員外郞異善貞等進新雕?後方七十三板疑獄集一十一板川玉集一十板知京山府事殿中內給事李成美進新雕隋書六百八十板詔置秘閣各賜衣?.

#高麗史8卷-世家8-文宗2-13-06-1059
遣告奏使尙書工部員外郞崔奭珍如契丹.

#高麗史8卷-世家8-文宗2-13-07-1059
乙亥東女眞寧塞將軍居多弗來獻方物.

#高麗史8卷-世家8-文宗2-13-08-1059
御乾德殿覆試賜楊信麟等及第.

#高麗史8卷-世家8-文宗2-13-09-1059
三月壬戌命起居注李攸績監察御史李秉陽金吾將軍邦賢檢囚放輕繫六十三人.

#高麗史8卷-世家8-文宗2-13-10-1059
夏四月丙子親?于*大廟宋商蕭宗明等乞就街路瞻望法駕許之是日肆赦.

#高麗史8卷-世家8-文宗2-13-11-1059
庚辰知南原府事試禮部員外郞李靖恭進新雕三禮圖五十四板孫卿子書九十一板詔置秘閣仍賜衣?.

#高麗史8卷-世家8-文宗2-13-12-1059
五月乙未盜入顯陵廟室下陵室侍衛大將軍殷貞等獄罪之.

#高麗史8卷-世家8-文宗2-13-13-1059
丙辰制: “兩京百寮樵蘇地限馬首嶺樹禁標違者痛理.”

#高麗史8卷-世家8-文宗2-13-14-1059
六月乙酉制: “靖宗宮人韓氏小韓氏韋氏歲給內莊宅粳米三十石.”

#高麗史8卷-世家8-文宗2-13-15-1059
秋八月戊辰宋泉州商黃文景蕭宗明醫人江朝東等將還. 制: “許留宗明朝東等三人.”

#高麗史8卷-世家8-文宗2-13-16-1059
癸酉宴年八十以上工部尙書洪?上將軍何興休于閣門王親勸花酒歡宴盡日仍賜衣服又賜?庶老及篤廢疾男女孝順義節一千二百八十人于毬庭廊下西京及諸州郡亦同日賜?.

#高麗史8卷-世家8-文宗2-13-17-1059
乙酉宋商傅男等來獻方物.

#高麗史8卷-世家8-文宗2-13-18-1059
丁亥制: “兩京及東南州府郡縣一家有三子者許一子年十五剃髮爲僧.”

#高麗史8卷-世家8-文宗2-13-19-1059
九月丙申契丹東京回謝使檢校右散騎常侍耶律延寧來.

#高麗史8卷-世家8-文宗2-13-20-1059
冬十月甲申契丹多于伊男于陵等二人來投.

#高麗史8卷-世家8-文宗2-13-21-1059
十一月乙巳設八關會幸法王寺.

#高麗史8卷-世家8-文宗2-13-22-1059
甲寅東女眞歸德將軍毛下等二十四人正甫高史等二十三人來獻駿馬.

#高麗史8卷-世家8-文宗2-13-23-1059
十二月辛酉朔日食.

#高麗史8卷-世家8-文宗2-13-24-1059
契丹遣檢校司徒耶律德來賀生辰.

#高麗史8卷-世家8-文宗2-13-25-1059
慮囚.

#高麗史8卷-世家8-文宗2-14-01-1060
○(庚子)十四年春正月辛卯朔放朝賀.

#高麗史8卷-世家8-文宗2-14-02-1060
癸丑設天帝釋道場于文德殿七日.

#高麗史8卷-世家8-文宗2-14-03-1060
二月癸亥幸長源亭.

#高麗史8卷-世家8-文宗2-14-04-1060
甲戌燃燈王如奉恩寺.

#高麗史8卷-世家8-文宗2-14-05-1060
三月丁巳以李靖恭爲侍御史.

#高麗史8卷-世家8-文宗2-14-06-1060
夏四月己未以王寵之守*大尉; 金元鼎守司徒; 金顯守司空.

#高麗史8卷-世家8-文宗2-14-07-1060
五月甲午親醮于毬庭.

#高麗史8卷-世家8-文宗2-14-08-1060
六月庚午以金義珍知尙書吏部事楊國楨知御史臺事.

#高麗史8卷-世家8-文宗2-14-09-1060
秋七月乙巳宋商黃助等三十六人來獻土物.

#高麗史8卷-世家8-文宗2-14-10-1060
癸丑東南海船兵都部署奏: “對馬島歸我飄風人禮成江民位孝男.” 王賜使者禮物優厚.

#高麗史8卷-世家8-文宗2-14-11-1060
八月戊午制曰: “自夏涉秋?雨不止慮有寃枉以傷和氣令御史中*承{丞}朴忠左副承宣姜源廣左拾遺崔錫神虎衛大將軍曹玉慮囚.”

#高麗史8卷-世家8-文宗2-14-12-1060
癸亥宋商徐意等三十九人來獻土物.

#高麗史8卷-世家8-文宗2-14-13-1060
乙亥宋商黃元載等四十九人來獻土物.

#高麗史8卷-世家8-文宗2-14-14-1060
九月戊戌東女眞懷化將軍阿藺等十九人來獻土物.

#高麗史8卷-世家8-文宗2-14-15-1060
癸卯以宋進士盧寅有文才授秘書省校書郞.

#高麗史8卷-世家8-文宗2-14-16-1060
乙巳以異惟忠爲中樞院使.

#高麗史8卷-世家8-文宗2-14-17-1060
癸丑慮囚.

#高麗史8卷-世家8-文宗2-14-18-1060
冬十一月庚寅契丹宣賜使高州管內觀察使蕭奧來.

#高麗史8卷-世家8-文宗2-14-19-1060
戊戌設八關會幸法王寺.

#高麗史8卷-世家8-文宗2-14-20-1060
東女眞歸德大將軍阿家主等三十七人來獻土物.

#高麗史8卷-世家8-文宗2-14-21-1060
十二月丙辰朔契丹遣永州管內觀察使耶律烈來賀生辰.

#高麗史8卷-世家8-文宗2-14-22-1060
甲子內史門下省火延燒會慶殿東南廊.

#高麗史8卷-世家8-文宗2-15-01-1061
○(辛丑)十五年春正月戊子太白晝見.

#高麗史8卷-世家8-文宗2-15-02-1061
癸丑以異惟忠爲刑部尙書; 金化崇爲翰林學士; 王懋崇爲戶部尙書判御史臺事; 金元晃爲兵部尙書.

#高麗史8卷-世家8-文宗2-15-03-1061
二月辛酉以任從一爲尙書左僕射中樞使.

#高麗史8卷-世家8-文宗2-15-04-1061
癸未制曰: “刑政王化所先峻則民殘寬則民慢刑得其中陰陽和而風雨順法失其宜怨氣積而??作虐臣酷吏世常有之朕?追訓誥篤愼典刑每慮臣虐吏酷不得其中自今秋部員吏精擇委任使無寃獄.”

#高麗史8卷-世家8-文宗2-15-05-1061
三月壬辰以崔順漢爲戶部尙書鄭層攝工部尙書.

#高麗史8卷-世家8-文宗2-15-06-1061
丁酉以去年門下省直宿日有火?降?知政事金顯爲左僕射右散騎常侍崔爰俊判少府監事.

#高麗史8卷-世家8-文宗2-15-07-1061
己酉賜羅繼含等及第.

#高麗史8卷-世家8-文宗2-15-08-1061
夏四月丙辰契丹東京回禮使檢校工部尙書蕭嗽思來.

#高麗史8卷-世家8-文宗2-15-09-1061
甲戌以張仲英爲工部尙書.

#高麗史8卷-世家8-文宗2-15-10-1061
六月癸丑王如奉恩寺遂詣國子監謂侍臣曰: “仲尼百王之師敢不致敬.” 遂再拜.

#高麗史8卷-世家8-文宗2-15-11-1061
丁巳以宋進士陳渭爲秘書校書郞; 蕭鼎蕭遷爲閣門承旨; 葉盛爲殿前丞旨. 渭有文藝鼎等三人曉音律.

#高麗史8卷-世家8-文宗2-15-12-1061
己卯以弟內史令基改爲中書令其餘嘗爲內史者皆改中書.

#高麗史8卷-世家8-文宗2-15-13-1061
秋八月壬子東路兵馬使奏: “定州別將耿甫率二十餘人偵賊忽遇賊魁阿下費等二百餘人與戰敗之斬十數級請賞其功.” 從之.

#高麗史8卷-世家8-文宗2-15-14-1061
以金行瓊爲翰林學士.

#高麗史8卷-世家8-文宗2-15-15-1061
戊辰以崔惟善判尙書禮部事.

#高麗史8卷-世家8-文宗2-15-16-1061
丙子宋商郭滿等來獻土物.

#高麗史8卷-世家8-文宗2-15-17-1061
閏月辛巳朔告朔于*大廟.

#高麗史8卷-世家8-文宗2-15-18-1061
九月丁卯都兵馬使奏: “賊酋阿羅弗等犯境劫掠邊民平虜鎭兵馬錄事康瑩西北面兵馬錄事高慶仁率兵追及降魔鎭敗之斬獲數十級多收兵仗合示褒賞.” 從之.

#高麗史8卷-世家8-文宗2-15-19-1061
戊寅以任從一?知政事王懋崇知中樞院事.

#高麗史8卷-世家8-文宗2-15-20-1061
冬十月丁未以韓功?檢校司空守尙書左僕射.

#高麗史8卷-世家8-文宗2-15-21-1061
十一月庚戌朔以崔有孚金陽爲太子左右庶子; 崔尙李攸績爲左右諭德; 朴忠爲中允; 鄭功志黃抗之爲左右贊善大夫.

#高麗史8卷-世家8-文宗2-15-22-1061
辛未以崔惟善?知政事權判翰林院事.

#高麗史8卷-世家8-文宗2-15-23-1061
十二月庚辰朔契丹遣檢校太傅寧州刺史蕭述來賀生辰.

#高麗史8卷-世家8-文宗2-15-24-1061
丙申以王寵之爲門下侍中判尙書吏部事; 金元鼎爲門下侍郞同中書門下平章事; 崔惟善爲中書侍郞同中書門下平章事; 異惟忠?知政事柱國; 金元晃爲中樞院事; 金義珍爲左散騎常侍同知中樞院事; 金良贄爲御史大夫.

#高麗史8卷-世家8-文宗2-15-25-1061
丙午以宋人蕭宗明權知閣門*?{祗}候.

#高麗史8卷-世家8-文宗2-16-01-1062
○(壬寅)十六年春正月壬戌東京回禮使檢校尙書右僕射耶律章來.

#高麗史8卷-世家8-文宗2-16-02-1062
罷金元鼎出爲西京留守使.

#高麗史8卷-世家8-文宗2-16-03-1062
二月己亥冊子燾爲檢校尙書令守司徒.

#高麗史8卷-世家8-文宗2-16-04-1062
乙巳耽羅高?等來獻土物.

#高麗史8卷-世家8-文宗2-16-05-1062
夏六月丙子朔東女眞歸德將軍分大等來朝.

#高麗史8卷-世家8-文宗2-16-06-1062
乙巳以禮賓卿知御史臺事崔賞知西北面秋冬番兵馬事; 禮部侍郞左諫議大夫洪德威爲東北面秋冬番兵馬副使.

#高麗史8卷-世家8-文宗2-16-07-1062
秋七月庚申中樞使兵部尙書金元晃卒謚毅敬官其一子.

#高麗史8卷-世家8-文宗2-16-08-1062
壬申東女眞毛乃等來朝.

#高麗史8卷-世家8-文宗2-16-09-1062
八月戊寅東女眞勒於乙*于毛乃等來朝.

#高麗史8卷-世家8-文宗2-16-10-1062
乙酉幸興王寺制曰: “是寺鳩孱已*?{久}巨構將成今親觀厥功特申異數應內外重刑?降從流配公徒私杖以下咸赦除之董役官吏?加爵賞.”

#高麗史8卷-世家8-文宗2-16-11-1062
壬寅開城侯?卒.

#高麗史8卷-世家8-文宗2-16-12-1062
冬十月己卯耽羅星主高逸來獻方物.

#高麗史8卷-世家8-文宗2-16-13-1062
庚子東女眞歸德大將軍摩里害阿加主來朝.

#高麗史8卷-世家8-文宗2-16-14-1062
十二月甲戌朔契丹遣泰州管內觀察使高守正來賀生辰.

#高麗史8卷-世家8-文宗2-17-01-1063
○(癸卯)十七年春正月癸卯朔宴群臣于乾德殿賜帛有差. 戊申三司奏: “翼嶺縣及西北面成州?田場地産黃金請附貢籍.”

#高麗史8卷-世家8-文宗2-17-02-1063
二月甲戌以刑部侍郞右諫議大夫李攸績爲西北面春夏番兵馬副使; 少府少監李得路爲東北面春夏番兵馬副使.

#高麗史8卷-世家8-文宗2-17-03-1063
丁丑東女眞歸德將軍懷化等來獻駿馬.

#高麗史8卷-世家8-文宗2-17-04-1063
己丑東女眞歸德將軍霜昆等來獻良馬.

#高麗史8卷-世家8-文宗2-17-05-1063
庚寅以蔣英爲侍御史; 尹祚明爲殿中侍御史.

#高麗史8卷-世家8-文宗2-17-06-1063
三月丙午契丹送大藏經王備法駕迎于西郊.

#高麗史8卷-世家8-文宗2-17-07-1063
辛亥耽羅新星主豆良來朝特授明威將軍.

#高麗史8卷-世家8-文宗2-17-08-1063
夏四月乙亥賜太子秘閣九經及史傳百家書.

#高麗史8卷-世家8-文宗2-17-09-1063
辛丑以李璜爲戶部尙書; 朴希仲攝工部尙書.

#高麗史8卷-世家8-文宗2-17-10-1063
五月甲辰御文德殿覆試賜洪器等及第.

#高麗史8卷-世家8-文宗2-17-11-1063
秋七月庚申以太僕卿閔昌素知西北面秋冬番兵馬事; 尙書右*承{丞}金錫祚爲東北面秋冬番兵馬副使.

#高麗史8卷-世家8-文宗2-17-12-1063
戊辰以金元鼎守太尉門下侍中尋卒.

#高麗史8卷-世家8-文宗2-17-13-1063
八月辛卯以王懋崇爲東北面行營兵馬使; 異惟忠判三司事西北面中軍兵馬使; 王夷甫兼西京留守使.

#高麗史8卷-世家8-文宗2-17-14-1063
九月庚子制曰: “今歲雨澤不降西成未期其令州郡預備救荒.”

#高麗史8卷-世家8-文宗2-17-15-1063
壬寅宋商郭滿等來獻土物.

#高麗史8卷-世家8-文宗2-17-16-1063
庚戌加朴成傑檢校太尉門下侍中任從一中書侍郞平章事柱國?依舊致仕.

#高麗史8卷-世家8-文宗2-17-17-1063
冬十月庚午宋商林寧黃文景來獻土物.

#高麗史8卷-世家8-文宗2-17-18-1063
壬辰幸長源亭.

#高麗史8卷-世家8-文宗2-17-19-1063
十一月癸卯契丹遣益州刺史蕭格來聘.

#高麗史8卷-世家8-文宗2-17-20-1063
甲子東女眞歸德將軍摩離害綏遠將軍多老大等來朝.

#高麗史8卷-世家8-文宗2-17-21-1063
十二月戊辰朔契丹遣右諫議大夫李日肅來賀生辰.

#高麗史8卷-世家8-文宗2-17-22-1063
丙戌以兵部侍郞鄭同祚充西京副留守; 大府少卿朴臣厚充東京副留守.

#高麗史8卷-世家8-文宗2-18-01-1064
○(甲辰)十八年春正月丁酉朔放朝賀.

#高麗史8卷-世家8-文宗2-18-02-1064
辛酉西北路兵馬使奏: “去壬寅年蒙浦村賊謀侵我疆潛入平虜鎭設伏折衝降魔兩戍*閒有化內番長齊俊那知之來告鎭將先伏兵草莽以待之賊果突入我兵齊發?斬甚多請厚賞俊那金帛.” 從之.

#高麗史8卷-世家8-文宗2-18-03-1064
二月癸酉制曰: “准舊例發遣春秋外山祭告使一十餘道使命煩多驛路凋弊自今東北兩界監倉使浿西道按察使皆兼祭告使其山南諸道依舊遣使以爲恒式.”

#高麗史8卷-世家8-文宗2-18-04-1064
三月甲寅設仁王道場于會慶殿三日飯僧一萬於毬庭.

#高麗史8卷-世家8-文宗2-18-05-1064
夏四月庚午制: “大雲寺先王始創以福邦家其所給公田地瘠稅少齋供不周加賜良田一百頃.”

#高麗史8卷-世家8-文宗2-18-06-1064
庚寅制: “自五月十五日至七月十五日於臨津普通院設粥水蔬菜以施行旅.”

#高麗史8卷-世家8-文宗2-18-07-1064
五月乙巳命?知政事異惟忠饗西女眞寧遠將軍高之知等十三人于禮賓寺賜例物.

#高麗史8卷-世家8-文宗2-18-08-1064
閏月戊辰東女眞賊首麻叱盖等百餘人航海寇平海郡南浦燒民家擄男女九人.

#高麗史8卷-世家8-文宗2-18-09-1064
辛未兵部奏: “軍班氏族成籍旣久?損朽爛由此軍額不明請依舊式改成帳籍.” 從之.

#高麗史8卷-世家8-文宗2-18-10-1064
六月辛丑都兵馬使奏: “賊首麻叱盖等入寇平海守邊員將不能追捕請令憲司斷罪.” 從之.

#高麗史8卷-世家8-文宗2-18-11-1064
秋七月丁卯東北面兵馬使奏: “??縣曾於戊子年被東藩海賊攻劫殺傷男女百餘人今春又有山火延燒城堡倉庫及民居再經禍亂民不安居請徙城之以扼海賊之衝.” 詔移于陽村在舊城南二千餘步.

#高麗史8卷-世家8-文宗2-18-12-1064
丙戌宋商陳鞏等來獻土物.

#高麗史8卷-世家8-文宗2-18-13-1064
庚寅太僕寺奏請: “依舊例遣六道選馬使.” 從之.

#高麗史8卷-世家8-文宗2-18-14-1064
八月甲午朔宋商林寧等來獻珍寶.

#高麗史8卷-世家8-文宗2-18-15-1064
冬十月丙辰契丹遣檢校右散騎常侍耶律亘來詔曰: “朕荷累聖之鴻休纘一寧之嘉祚勵精求理寅畏居懷十稔于玆四方大定圓極祐曆繼薦瑞於昌期群?拜章議推功於?德勤請彌切牢讓靡遑俯徇輿情勉應徽號已定次年元日行禮卿稱藩作翰事上輸忠聞究盛儀諒增同慶今差禮賓使耶律亘*?{齎}詔往彼示諭想宜知悉.”

#高麗史8卷-世家8-文宗2-18-16-1064
十一月己卯以太子納妃告景靈殿.

#高麗史8卷-世家8-文宗2-18-17-1064
壬午戶部奏: “廣州牧自春至秋久旱不雨重以雨雹闔境禾穀一無所收又鳳州曾於庚子年大水廬舍禾稼漂蕩幾盡民無定居請停兩官轄下發使量田.” 從之.

#高麗史8卷-世家8-文宗2-18-18-1064
十二月壬辰朔契丹遣司農卿胡仲來賀生辰.

#高麗史8卷-世家8-文宗2-18-19-1064
契丹高奴等三人黑水包棄等八人來投.

#高麗史8卷-世家8-文宗2-19-01-1065
○(乙巳)十九年春正月辛酉朔放朝賀.

#高麗史8卷-世家8-文宗2-19-02-1065
甲申東女眞尼之達等十六人來獻駿馬.

#高麗史8卷-世家8-文宗2-19-03-1065
二月辛卯朔東女眞首領霜昆等二十二人來獻土物.

#高麗史8卷-世家8-文宗2-19-04-1065
辛丑東女眞將軍阿符漢吳火文等二十七人來獻良馬.

#高麗史8卷-世家8-文宗2-19-05-1065
甲寅冊子熙爲守仁保義功臣開府儀同三司守司空兼尙書令上柱國?林侯食邑一千戶.

#高麗史8卷-世家8-文宗2-19-06-1065
己未契丹東京留守牒報冊上皇太后尊號慈懿仁和文惠孝敬顯聖昭德廣愛宗天皇太后加上皇帝尊號聖文神武全功大略聰仁睿孝天祐皇帝.

#高麗史8卷-世家8-文宗2-19-07-1065
夏四月癸巳契丹遣耶律寧丁文通來冊王詔曰: “卿忠勤奉上熙洽逢辰展縟憲於曲臺旣增殊號?鴻恩於遐域式表同休往陳冊拜之儀優示頒宣之命用昭溫眷當?至懷今差寧遠軍節度使耶律寧益州管內觀察使丁文通充封冊使副幷賜卿冠服車輅銀器匹*?{段}鞍馬弓箭酒等具如別錄至可領也.” 冊曰: “朕誕膺駿命愼守丕圖上則荷累聖之貽謀*미昌運祚下則親諸侯而立國廣樹藩維其有嗣爵朱蒙申疆玄?延世大開於王社納忠遐?於帝宸適逢熙洽之期載益?鴻之號縟儀束?方薄浹於殊休懿冊編瓊宜先加於異數咨爾匡時致理竭節資忠奉上功臣開府儀同三司守太師中書令兼尙書令上柱國高麗國王食邑二萬戶食實封二千戶王慶鍾奕葉道冠生民維岳降神素推於雄傑自天生德夙富於溫仁而自表海襲封帶河傳誓化敷辰卞洽宣綏撫之功業茂桓文妙盡修輸之節任土述賓王之職守方遵請朔之文爰尙周勤靡忘欽顧乃者勉從群請增上諱稱載惟匡合之謀特降褒崇之命旣念功而錫號仍與邑以*?封是用遣使寧遠軍節度使耶律寧副使益州管內觀察使丁文通等持節備禮冊命加爾守正保義四字功臣食邑三千戶食實封三百戶餘如故於戱高而愈卑持盈之格訓小則事大保國之令猷王其表率一方儀刑群岳勿爽愼終之道勿愆?順之誠繼汝先風爲予外蔽寶是?戒永孚于休.” 庚子王受冊于南郊其賜物則九旒冠九章服玉圭玉冊象輅衣?匹*?{段}弓箭鞍馬等物又遣耶律迪麻晏如冊王太子詔曰: “卿鑿楹?訓早居世子之榮?組分封爰列上公之爵束?屬行於盛禮編筠思洽於洪恩兼示頒霑用昭眷?今差利州管內觀察使耶律迪衛尉卿麻晏如等充封冊使副賜卿冠服車輅銀器匹*?{段}鞍馬弓箭酒等具如別錄至可領也.” 冊曰: “朕奉圓靈之休命承列聖之慶謀內則懷帝室之茂親方深雍睦外則眷王藩之令?更厚撫綏其有玉蔓延華珠?挺粹然毓躬於震域諒馳懇於宸庭會逢乂靖之期增峻?鴻之號宜加異數用浹殊休咨爾順義軍節度朔武等州觀察處置等使崇祿大夫檢校*大尉同中書門下平章事使持節朔州諸軍事行朔州刺史上柱國三韓國公食邑三千戶食實封五百戶王勳國棟奇材天球偉器?淸猷而照俗包茂略以經時識君臣父子之儀知禮樂詩書之敎?夙推於令譽嘗優被於恩章進秩國公?親藩后碧幢按部操節制之雄權黃閣調元領平章之鉅任而能寬以涵物原而律身載量英敏之才爰降寵嘉之典榮飛鳳?貴珥貂綏兼益崇階倂昭盛紀是用遣使利州管內觀察使耶律迪副使守衛尉卿麻晏如持節備禮冊命爾爲兼侍中加特進餘如故於戱一時之遇千古所稀念繼世之勳予不忘於?邵懸匡邦之志爾宜盡於勤能無恃寵以驕人勉竭忠而奉主服是丕訓永保休貞.” 癸卯太子受冊于南郊其賜物則九旒冠九章服*牙笏竹冊革輅衣對匹*?{段}鞍馬弓箭酒等物.

#高麗史8卷-世家8-文宗2-19-08-1065
五月癸酉御景靈殿召王師爛圓祝子煦髮爲僧.

#高麗史8卷-世家8-文宗2-19-09-1065
己卯幸靈通寺.

#高麗史8卷-世家8-文宗2-19-10-1065
六月甲午御文德殿覆試侍御史盧旦奏事?旨王怒不設科惟取十上不第者賜李元長等恩賜及第.

#高麗史8卷-世家8-文宗2-19-11-1065
辛亥東女眞懷化將軍仍蔚等十七人來獻駿馬.

#高麗史8卷-世家8-文宗2-19-12-1065
秋七月自春涉夏雨澤未洽至是甘霖?然命近臣賦喜雨詩.

#高麗史8卷-世家8-文宗2-19-13-1065
乙亥幸東池御龍船置酒太子宗室侍宴夜分乃罷.

#高麗史8卷-世家8-文宗2-19-14-1065
八月丙午遣尙書右僕射金良贄殿中少監徐靖如契丹謝冊命.

#高麗史8卷-世家8-文宗2-19-15-1065
九月癸未宋商郭滿黃宗等來獻土物.

#高麗史8卷-世家8-文宗2-19-16-1065
遣禮部尙書崔尙將作少監金成漸如契丹謝太子冊命.

#高麗史8卷-世家8-文宗2-19-17-1065
冬十二月丙戌朔契丹遣左諫議大夫傅平來賀生辰.

#高麗史8卷-世家8-文宗2-20-01-1066
○(丙午)二十年春正月丙辰朔放朝賀.

#高麗史8卷-世家8-文宗2-20-02-1066
乙亥制: “自今年限三年禁中外屠殺.”

#高麗史8卷-世家8-文宗2-20-03-1066
己卯以金良儉爲春夏番知西北面兵馬事.

#高麗史8卷-世家8-文宗2-20-04-1066
二月己亥雲興倉?.

#高麗史8卷-世家8-文宗2-20-05-1066
辛亥制曰: “雲興倉之?官失其守以積年之所畜棄一夜之橫?可不痛哉此後凡倉?府庫別置禁火員吏御史臺以時點檢闕日直者勿論官品先禁後聞.”

#高麗史8卷-世家8-文宗2-20-06-1066
三月戊午親醮于毬庭.

#高麗史8卷-世家8-文宗2-20-07-1066
丁丑有星出乾方大如月俄變爲彗?.

#高麗史8卷-世家8-文宗2-20-08-1066
契丹復國號曰大遼.

#高麗史8卷-世家8-文宗2-20-09-1066
夏四月庚寅京城地震.

#高麗史8卷-世家8-文宗2-20-10-1066
癸巳再雩.

#高麗史8卷-世家8-文宗2-20-11-1066
壬寅制: “以近侍爲京城左右倉及龍門雲興倉別監.”

#高麗史8卷-世家8-文宗2-20-12-1066
癸卯?于*大廟及別廟.

#高麗史8卷-世家8-文宗2-20-13-1066
賜高仲臣等及第.

#高麗史8卷-世家8-文宗2-20-14-1066
甲辰遣司宰卿高復昌如遼賀改國號.

#高麗史8卷-世家8-文宗2-20-15-1066
丙午攝太僕卿李聰顯以??不勤免.

#高麗史8卷-世家8-文宗2-20-16-1066
五月乙卯制: “改國原侯名蒸爲祁.”

#高麗史8卷-世家8-文宗2-20-17-1066
禱雨于川上.

#高麗史8卷-世家8-文宗2-20-18-1066
秋七月甲寅詔曰: “孟秋之月成熟之時餘陽用事旱氣猶深此必刑罰有失寃抑所致朕??思慮未獲寧居凡中外百司審刑察獄罔有寃濫.”

#高麗史8卷-世家8-文宗2-20-19-1066
九月乙丑幸王輪寺.

#高麗史8卷-世家8-文宗2-20-20-1066
庚辰幸妙通寺設摩利*?{支}天道場.

#高麗史8卷-世家8-文宗2-20-21-1066
冬十一月壬子遼橫賜使歸州刺史耶律賀來.

#高麗史8卷-世家8-文宗2-20-22-1066
十二月辛巳朔遼遣崇祿卿王去惑來賀生辰.

#高麗史8卷-世家8-文宗2-21-01-1067
○(丁未)二十一年春正月庚戌朔放朝賀.

#高麗史8卷-世家8-文宗2-21-02-1067
庚申興王寺成凡二千八百*閒十二年而功畢王欲設齋以落之諸方緇流?集無?命兵部尙書金陽右街僧錄道元等擇有戒行者一千赴會仍令常住.

#高麗史8卷-世家8-文宗2-21-03-1067
戊辰特設燃燈大會於興王寺五晝夜. ?令百司及安西都護開城府廣水楊東樹五州江華長湍二縣自闕庭至寺門結綵棚櫛*北{比}鱗次連亘相屬輦路左右又作燈山火樹光照如晝是日王備鹵簿率百官行香施納財?佛事之盛曠古未有.

#高麗史8卷-世家8-文宗2-21-04-1067
辛未御帳殿于神鳳樓東宴群臣.

#高麗史8卷-世家8-文宗2-21-05-1067
丙子謁昌陵賜執事者爵一級侍從軍士賜物有差.

#高麗史8卷-世家8-文宗2-21-06-1067
閏月丁亥東女眞懷化將軍仍蔚等二十二人來獻土物.

#高麗史8卷-世家8-文宗2-21-07-1067
二月己酉朔御神鳳樓以興王寺成肆赦.

#高麗史8卷-世家8-文宗2-21-08-1067
庚午制: “自今諸州縣勿貢魚脯.”

#高麗史8卷-世家8-文宗2-21-09-1067
三月己丑中書令致仕王寵之卒.

#高麗史8卷-世家8-文宗2-21-10-1067
癸巳制: “故門下侍中崔沆姜邯贊?知政事金猛淸節直道歷輔累朝功在方策今四方樂康民受其賜皆諸公之力也可贈沆邯贊守太師兼中書令猛太子太師門下侍中.”

#高麗史8卷-世家8-文宗2-21-11-1067
戊戌幸長源亭.

#高麗史8卷-世家8-文宗2-21-12-1067
乙巳制: “漕運雜穀四萬九千四百石于朔北諸州郡以給邊民.”

#高麗史8卷-世家8-文宗2-21-13-1067
夏五月戊戌宴國老於閤門賜衣物.

#高麗史8卷-世家8-文宗2-21-14-1067
六月辛酉王受*普{菩}薩戒于乾德殿.

#高麗史8卷-世家8-文宗2-21-15-1067
秋七月癸巳太白晝見.

#高麗史8卷-世家8-文宗2-21-16-1067
九月乙酉幸松岳亭置酒命詞臣賦詩.

#高麗史8卷-世家8-文宗2-21-17-1067
丁酉國師海麟請老還山王親餞于玄化寺賜茶藥金銀器皿綵*?{段}寶物.

#高麗史8卷-世家8-文宗2-21-18-1067
冬十二月乙巳朔遼遣寧川管內觀察使胡平來賀生辰.

#高麗史8卷-世家8-文宗2-22-01-1068
○(戊申)二十二年春正月甲戌朔日食.

#高麗史8卷-世家8-文宗2-22-02-1068
丁丑東女眞歸德將軍霜?等來朝.

#高麗史8卷-世家8-文宗2-22-03-1068
癸巳幸興王寺設慶成會信宿乃還.

#高麗史8卷-世家8-文宗2-22-04-1068
丁酉以崔惟善判尙書吏部事王懋崇判尙書刑部事金義珍判尙書兵部事餘?如故.

#高麗史8卷-世家8-文宗2-22-05-1068
戊戌以金行瓊爲兵部尙書; 李?爲右散騎常侍.

#高麗史8卷-世家8-文宗2-22-06-1068
二月辛亥以將作監全錫祚知西北面春夏番兵馬事太府少卿李徵望爲東北面春夏番兵馬副使.

#高麗史8卷-世家8-文宗2-22-07-1068
三月丁卯耽羅星主游擊將軍加也仍來獻土物.

#高麗史8卷-世家8-文宗2-22-08-1068
夏四月甲子以崔尙同知中樞院事.

#高麗史8卷-世家8-文宗2-22-09-1068
丙寅御文德殿覆試賜崔?等及第.

#高麗史8卷-世家8-文宗2-22-10-1068
五月甲午制曰: “自春?夏時雨愆期驕陽肆威稼穡焦槁此盖寡人?德致玆咎徵思欲側身用*?天譴自今日以前內外雜犯公流私徒以下罪皆原之.”

#高麗史8卷-世家8-文宗2-22-11-1068
六月壬寅東女眞歸德將軍安矩等來朝.

#高麗史8卷-世家8-文宗2-22-12-1068
庚申東界兵馬使奏: “判官任希悅錄事鄭申將軍巨興等乘戰艦巡行椒島遇賊船十?與戰敗之獲七??斬甚多.” 王嘉之賜希悅等便服一襲金鍍銀帶一腰諸有戰功者悉加爵賞.

#高麗史8卷-世家8-文宗2-22-13-1068
秋七月辛巳宋人黃愼來見言: “皇帝召江淮兩浙荊湖南北路都大制置發運使羅拯曰: ‘高麗古稱君子之國自祖宗之世輸款甚勤?後阻絶久矣今聞其國主賢王也可遣人諭之.’ 於是拯奏遣愼等來傳天子之意.” 王悅館待優厚.

#高麗史8卷-世家8-文宗2-22-14-1068
宋商林寧等來獻土物.

#高麗史8卷-世家8-文宗2-22-15-1068
丁酉東界兵馬使奏: “判官任希悅都部署副使裴行之元興鎭副使石秀珪等又巡椒島夜至閻羅浦遇賊船八?擊破三?餘賊登岸奔潰追斬三十餘級.” 王厚加爵賞.

#高麗史8卷-世家8-文宗2-22-16-1068
八月丁巳命太子召宋進士愼修陳潛古儲元賓等試詩賦於玉燭亭.

#高麗史8卷-世家8-文宗2-22-17-1068
己未以姜源廣爲御史大夫.

#高麗史8卷-世家8-文宗2-22-18-1068
庚申以衛尉卿文揚烈知西北面秋冬番兵馬事; 刑部侍郞洪德威爲東北面秋冬番兵馬副使.

#高麗史8卷-世家8-文宗2-22-19-1068
九月甲申守太師中書令致仕崔?卒.

#高麗史8卷-世家8-文宗2-22-20-1068
冬十月乙卯東女眞懷化將軍阿隣等來朝.

#高麗史8卷-世家8-文宗2-22-21-1068
十二月己亥朔遼遣益州管內觀察使魏成來賀生辰.

#高麗史8卷-世家8-文宗2-22-22-1068
戊申尙書左僕射王顯三上章乞退.

#高麗史8卷-世家8-文宗2-22-23-1068
是歲創新宮于南京.

#高麗史8卷-世家8-文宗2-23-01-1069
○(己酉)二十三年春正月戊子東女眞懷化將軍沙於賀來朝.

#高麗史8卷-世家8-文宗2-23-02-1069
二月戊午以太僕卿河周呂知東北面春夏番兵馬事大府少卿朴陽旦爲西北面春夏番兵馬副使. 三月己巳幸興王寺登南峯?飮製上已詩命侍臣和進.

#高麗史8卷-世家8-文宗2-23-03-1069
夏四月旱.

#高麗史8卷-世家8-文宗2-23-04-1069
癸卯幸眞觀寺.

#高麗史8卷-世家8-文宗2-23-05-1069
五月庚辰幸長源亭得瑞文石于亭下淵中命文臣進?詩.

#高麗史8卷-世家8-文宗2-23-06-1069
甲申禱雨.

#高麗史8卷-世家8-文宗2-23-07-1069
癸巳以鄭惟産爲尙書左丞右諫議大夫; 楊稚春爲侍御史; 韓億李德昇?爲殿中侍御史; 孫冠爲左補闕; 趙倫簡沈周贊?爲監察御史.

#高麗史8卷-世家8-文宗2-23-08-1069
六月壬寅宋商楊從盛等來獻土物.

#高麗史8卷-世家8-文宗2-23-09-1069
秋七月乙丑朔日食.

#高麗史8卷-世家8-文宗2-23-10-1069
丁丑宋商王寧來獻土物.

#高麗史8卷-世家8-文宗2-23-11-1069
癸巳以尙書左丞右諫議大夫鄭惟産爲西北面秋冬番兵馬副使; 兵部侍郞李澄望爲東北面秋冬番兵馬副使.

#高麗史8卷-世家8-文宗2-23-12-1069
冬閏十一月丁酉王弟平壤公基卒.

#高麗史8卷-世家8-文宗2-23-13-1069
 十二月癸亥朔遼遣御史中丞高聳來賀生辰.

#高麗史8卷-世家8-文宗2-23-14-1069
遼東京回禮使檢校右僕射耶律極里哥來.

#高麗史8卷-世家8-文宗2-24-01-1070
○(庚戌)二十四年春正月癸巳朔放朝賀.

#高麗史8卷-世家8-文宗2-24-02-1070
庚子星隕于大丘縣化爲石.

#高麗史8卷-世家8-文宗2-24-03-1070
己酉以金良鑑爲尙書右丞左諫議大夫; 李靖恭爲翰林學士; 金拱爲右副承宣; 朴德英爲右補闕; 康安庶爲殿中侍御史; 金銳金上琦爲左右補闕.

#高麗史8卷-世家8-文宗2-24-04-1070
二月丙寅幸興王寺以新創慈氏殿設慶成大會經宿而還.

#高麗史8卷-世家8-文宗2-24-05-1070
壬申燃燈王如奉恩寺. 癸酉大會王與太子諸王侍臣宴于重光殿至曉乃罷以寒食在十五日國忌在十三日乃用十二日爲燈夕.

#高麗史8卷-世家8-文宗2-24-06-1070
三月己未以金德符爲太子賓客.

#高麗史8卷-世家8-文宗2-24-07-1070
夏四月辛酉朔王曲宴于賞春亭令太子諸王侍臣各賦賞花詩.

#高麗史8卷-世家8-文宗2-24-08-1070
辛未禱雨于川上.

#高麗史8卷-世家8-文宗2-24-09-1070
壬申以兵部侍郞左諫議大夫文正爲西北路兵馬副使; 秘書少監高維爲東北路兵馬副使.

#高麗史8卷-世家8-文宗2-24-10-1070
丙子御文德殿覆試賜崔翼臣等及第.

#高麗史8卷-世家8-文宗2-24-11-1070
五月壬寅王出子?于玄化寺剃髮爲僧.

#高麗史8卷-世家8-文宗2-24-12-1070
六月城興王寺.

#高麗史8卷-世家8-文宗2-24-13-1070
秋七月乙未以尙書右丞諫議大夫金良鑑爲西北路兵馬副使; 戶部侍郞金若珍爲東北路兵馬副使.

#高麗史8卷-世家8-文宗2-24-14-1070
八月辛未平章事致仕金義珍卒.

#高麗史8卷-世家8-文宗2-24-15-1070
己卯御史大夫姜源廣卒.

#高麗史8卷-世家8-文宗2-24-16-1070
宋湖南荊湖兩浙發運使羅拯復遣黃愼來.

#高麗史8卷-世家8-文宗2-24-17-1070
制: “西女眞酋長懷德父尼*于弗自先朝有邊功授懷德奉國將軍.”

#高麗史8卷-世家8-文宗2-24-18-1070
九月丙申王宴于賞春亭命近臣賦詩夜分乃罷.

#高麗史8卷-世家8-文宗2-24-19-1070
冬十月庚午王如玄化寺.

#高麗史8卷-世家8-文宗2-24-20-1070
十一月甲午置固守炭鐵庫于京城四面.

#高麗史8卷-世家8-文宗2-24-21-1070
十二月丁巳朔遼遣衛尉卿和?來賀生辰.

#高麗史8卷-世家8-文宗2-25-01-1071
○(辛亥)二十五年春正月丁亥朔放朝賀.

#高麗史8卷-世家8-文宗2-25-02-1071
己亥以金行瓊爲尙書左僕射判尙書刑部事; 崔有孚爲尙書右僕射; 洪德威爲兵部尙書; 鄭惟産爲翰林學士.

#高麗史8卷-世家8-文宗2-25-03-1071
辛丑以金良鑑爲尙書左丞知御史臺事; 盧寅爲尙書右丞左諫議大夫.

#高麗史8卷-世家8-文宗2-25-04-1071
壬寅以子琇爲檢校尙書令守司空; 崔惟善守司徒異惟忠守司空.

#高麗史8卷-世家8-文宗2-25-05-1071
壬子以金行瓊?知政事.

#高麗史8卷-世家8-文宗2-25-06-1071
癸丑西女眞懷化將軍紛泰等來獻土物.

#高麗史8卷-世家8-文宗2-25-07-1071
二月辛未燃燈王如奉恩寺.

#高麗史8卷-世家8-文宗2-25-08-1071
戊寅特設燃燈會謁景靈殿.

#高麗史8卷-世家8-文宗2-25-09-1071
三月庚寅遣民官侍郞金悌奉表禮物如宋初黃愼之還移牒福建請備禮朝貢至是遣悌由登州入貢.

#高麗史8卷-世家8-文宗2-25-10-1071
戊戌追贈姜源廣太子太師.

#高麗史8卷-世家8-文宗2-25-11-1071
辛丑東女眞歸德將軍霜昆等二十二人購還我被虜人.

#高麗史8卷-世家8-文宗2-25-12-1071
戊申幸大安寺.

#高麗史8卷-世家8-文宗2-25-13-1071
夏四月壬戌雩.

#高麗史8卷-世家8-文宗2-25-14-1071
丁卯西女眞酋長奴*于達等十人來獻土物各賜職.

#高麗史8卷-世家8-文宗2-25-15-1071
癸酉親醮于毬庭.

#高麗史8卷-世家8-文宗2-25-16-1071
戊寅幸王輪寺.

#高麗史8卷-世家8-文宗2-25-17-1071
壬午西女眞酋長麻胡達等十八人來獻土物加歸德將軍賜例物.

#高麗史8卷-世家8-文宗2-25-18-1071
五月乙酉以王懋崇爲中書侍郞同中書門下平章事判尙書兵部事.

#高麗史8卷-世家8-文宗2-25-19-1071
丁亥禱雨于川上.

#高麗史8卷-世家8-文宗2-25-20-1071
癸巳西女眞?演等來朝優加職賞.

#高麗史8卷-世家8-文宗2-25-21-1071
戊戌憲司奏: “宋人禮賓省注簿周沆本以文藝見用今犯贓請收職田遣還.” 制可.

#高麗史8卷-世家8-文宗2-25-22-1071
辛亥王如玄化寺.

#高麗史8卷-世家8-文宗2-25-23-1071
六月庚申以鞍工宋由乃三韓功臣太傅蘇格達玄孫特免其役許入仕.

#高麗史8卷-世家8-文宗2-25-24-1071
甲子禱雨于川上.

#高麗史8卷-世家8-文宗2-25-25-1071
秋七月甲申幸王輪寺.

#高麗史8卷-世家8-文宗2-25-26-1071
八月辛酉東女眞歸德將軍高舍等十五人來獻土物.

#高麗史8卷-世家8-文宗2-25-27-1071
丙子懷化將軍沙於賀等二十人來獻良馬.

#高麗史8卷-世家8-文宗2-25-28-1071
丁丑宋商郭滿等三十三人來獻土物.

#高麗史8卷-世家8-文宗2-25-29-1071
九月乙酉宋商元積等三十六人來獻土物.

#高麗史8卷-世家8-文宗2-25-30-1071
庚寅王以重陽御賞春亭宴太子及*?林候{?林侯}*平壤候{平壤侯}宰相異惟忠王懋崇等各賜馬一匹.

#高麗史8卷-世家8-文宗2-25-31-1071
丁酉宋商王華等三十人來獻土物.

#高麗史8卷-世家8-文宗2-25-32-1071
冬十月乙卯宋商許滿等六十一人來獻土物.

#高麗史8卷-世家8-文宗2-25-33-1071
十一月乙未設八關會幸法王寺.

#高麗史8卷-世家8-文宗2-25-34-1071
辛丑西女眞酋長漫頭弗等率衆來投職賞有差.

#高麗史8卷-世家8-文宗2-25-35-1071
壬寅西女眞酋長?主等十人東女眞酋長多盧昆霜?等五十八人來獻土物.

#高麗史8卷-世家8-文宗2-25-36-1071
丙午守司徒庾高滿卒.

#高麗史8卷-世家8-文宗2-25-37-1071
十二月辛亥朔遼遣益州刺史高元吉來賀生辰.

#高麗史8卷-世家8-文宗2-25-38-1071
丙子以柳洪爲給事中左承宣; 殷鼎爲秘書少監右副承宣.

世家卷第八.


#高麗史9卷-世家9-00-00-00-0000
世家卷第九. 高麗史九.
正憲大夫工曹判書集賢殿大提學知  經筵春秋館事兼成均大司成臣鄭麟趾奉  敎修.

#高麗史9卷-世家9-文宗3-00-00-0000
文宗三.

#高麗史9卷-世家9-文宗3-26-01-1072
○(壬子)二十六年春二月辛亥朔詔禮部重定禮服制度.

#高麗史9卷-世家9-文宗3-26-02-1072
丁巳幸興王寺.

#高麗史9卷-世家9-文宗3-26-03-1072
丙寅以兵部侍郞文正爲西北面兵馬副使; 戶部侍郞閔昌壽爲東北面兵馬副使.

#高麗史9卷-世家9-文宗3-26-04-1072
壬申東女眞?豆漢等二十五人來投.

#高麗史9卷-世家9-文宗3-26-05-1072
甲戌特設燃燈會於重光殿.

#高麗史9卷-世家9-文宗3-26-06-1072
三月癸巳以金德符爲尙書右僕射; 李聰顯爲禮部尙書; 金陽爲工部尙書.

#高麗史9卷-世家9-文宗3-26-07-1072
甲午幸眞觀寺.

#高麗史9卷-世家9-文宗3-26-08-1072
庚子御文德殿覆試賜朴維恪等及第.

#高麗史9卷-世家9-文宗3-26-09-1072
夏四月甲子大雨雹.

#高麗史9卷-世家9-文宗3-26-10-1072
己巳中書侍郞平章事異惟忠卒.

#高麗史9卷-世家9-文宗3-26-11-1072
五月丙申西女眞歸德將軍?舍乃等來獻土物.

#高麗史9卷-世家9-文宗3-26-12-1072
六月庚戌宋遣醫官王愉徐先來.

#高麗史9卷-世家9-文宗3-26-13-1072
甲戌金悌還自宋帝附?五道其一曰: “卿繼奕世而有邦以勤王爲可願百名修貢旣申琛贄之儀累幅?辭更致?寒之問其勤至矣何慰如之.” 其二曰: “卿世綏三韓雄視諸部而能謹事大之節堅面內之誠乃心朝廷寔發*?{寤}寐有嘉侯庶克紹先猷省閱以還褒嘆良至.” 其三曰: “忠孝之純雖遠而應往來之尙無德不酬載嘉述職之勤宜有解衣之錫今人使金悌?賜國信物色別賜衣帶錦綺等具如別幅至可領也.” 其四曰: “人使金悌至省所進奉: 御衣二領黃?衫一領銷金紅羅?複紅?便服一領銷金紅羅?複共用銀鈒鏤裝烏漆箱盛金鍍銀??封全紅梅花羅??外?; 金腰帶一條重四十兩紅羅繡?袋銀鈒鏤匣重八十兩紅羅繡?複封全紅梅花羅??外?; 金束帶一條重三十兩紅羅繡?袋銀鈒鏤匣重六十兩紅羅繡?複封全紅梅花羅??外?; 金合二副共重六十兩各副盛?勒帛二條??袋子二枚銷金紅梅花羅?複封全共用紅梅花羅??外?; 金盤盞二副共重四十兩紅梅花羅?複封全共用紅梅花羅??外?; 金注子一副重六十五兩紅梅花羅?複封全紅梅花羅??外?; 金*사?一隻重一百五十兩紅梅花羅?複封全紅梅花羅??外?; 紅?倚背六隻紅梅花羅?複黃?倚背四隻紅梅花羅?複紅?褥六隻紅梅花羅?複黃?褥四隻紅梅花羅?複共用銀鈒裝烏漆箱二副盛銀??封全紅梅花羅??外?; 細弓四張共用紅梅花羅?袋盛哮子箭二十四隻細鏃箭八十隻金鍍銀裝?器仗二副紅錦?袋封全白銀裝黑皮器仗一副紅錦?袋封全金鍍銀裝白皮器仗一副紅錦?袋封全共用紅梅花羅??外?; 銀裝長刀二十隻銀鈒鏤裝烏漆?綵條全白錦外袋十箇封全靑錦外袋十箇封全共用紅梅花羅??外?; 細馬四匹鞍二副金鍍銀橋瓦?具?大小?*참紅羅鞍褥等全紅羅繡??外?鞍二副銀鈒鏤橋瓦?具黑皮大?紅羅小?紅羅鞍褥等全紅羅繡??外?; 香油二十缸; 松子二千二百斤; 人參一千斤; 生中布二千匹; 生平布二千匹事具悉. 卿世撫遼東寔冠帶禮義之國心存闕下希文物聲明之風爰遣使人遐將貢?承考惟孝事大則忠發於至誠輳是雙美覽閱之際嘉嘆良多今使回賜卿銀器等具如別幅至可領也.” 其五曰: “省人使金悌奏: ‘於普炤王寺等處納附銀設齋祝聖壽事.’ 箕子啓封肇於遼左僧伽演敎追在泗濱會使指之來斯致齋修而勤甚載披善祝益炤端誠.” 帝以本國尙文每賜書詔必選詞臣着撰而擇其善者所遣使者其書狀官必召赴中書試以文乃遣之.

#高麗史9卷-世家9-文宗3-26-14-1072
秋七月癸巳以翰林學士國子祭酒鄭惟産知西北面秋冬番兵馬事; 兵部侍郞李碩爲東北面秋冬番兵馬副使.

#高麗史9卷-世家9-文宗3-26-15-1072
丙午校尉巨身謀逆伏誅.

#高麗史9卷-世家9-文宗3-26-16-1072
閏月甲寅以崔有孚判尙書刑部事.

#高麗史9卷-世家9-文宗3-26-17-1072
九月甲子東女眞霜昆等來獻駿馬. 冬十一月丙午朔遼遣永州刺史耶律直來行三年一次聘禮.

#高麗史9卷-世家9-文宗3-26-18-1072
十二月乙亥朔遼遣檢校太尉張日華來賀生辰.

#高麗史9卷-世家9-文宗3-26-19-1072
庚寅東女眞沙於賀等來獻土物.

#高麗史9卷-世家9-文宗3-26-20-1072
戊戌以李徵望爲兵部尙書.

#高麗史9卷-世家9-文宗3-27-01-1073
○(癸丑)二十七年春正月乙巳朔放朝賀.

#高麗史9卷-世家9-文宗3-27-02-1073
地震.

#高麗史9卷-世家9-文宗3-27-03-1073
戊辰王如普濟寺.

#高麗史9卷-世家9-文宗3-27-04-1073
二月乙亥朔命有司作亭于平理驛以爲行幸駐?之所.

#高麗史9卷-世家9-文宗3-27-05-1073
戊寅以鄭惟産攝刑部尙書; 盧寅爲殿中監; 柳洪爲兵部侍郞中樞院知奏事.

#高麗史9卷-世家9-文宗3-27-06-1073
甲申幸興王寺.

#高麗史9卷-世家9-文宗3-27-07-1073
乙未東女眞歸順州都領大常古刀化副都領古舍益昌州都領歸德將軍高舍都領黔夫氈城州都領奉國將軍耶好歸德將軍吳沙弗恭州都領奉國將軍多老番長巴訶弗恩服州都領元甫阿忽都領那居首溫州都領三彬阿老大誠州都領尼多弗等率衆內附乞爲郡縣賜: 古刀化名孫保塞高舍名張誓忠各授懷化大將軍; 耶好名邊最多老名劉咸賓各授奉國大將軍; 吳沙弗名魏蕃授懷化將軍; 阿忽名揚東茂授歸德將軍; 古舍名文格民黔夫名康績巴阿弗名盧守那居首名張帶垣三彬名韓方鎭阿老大名高從化尼多弗名趙長衛各授大常. 仍賜物有差.

#高麗史9卷-世家9-文宗3-27-08-1073
城州都領奉國大將軍蘇德等十四人來獻名馬.

#高麗史9卷-世家9-文宗3-27-09-1073
丁酉王如奉恩寺特設燃燈會慶讚新造佛像街衢點燈兩夜各三萬盞重光殿及百司各置綵樓燈山作樂戊戌御殿觀燈置酒太子及宰樞臺省侍臣知制誥侍宴夜分乃罷.

#高麗史9卷-世家9-文宗3-27-10-1073
三月己酉設般若經道場于會慶殿五日以禳?變.

#高麗史9卷-世家9-文宗3-27-11-1073
丁巳幸開國寺.

#高麗史9卷-世家9-文宗3-27-12-1073
丁卯幸弘化寺遂如玄化寺置酒蓬萊亭夜分乃還.

#高麗史9卷-世家9-文宗3-27-13-1073
夏四月甲戌朔日食.

#高麗史9卷-世家9-文宗3-27-14-1073
丙子制曰: “東北邊十五州外蕃人相繼歸附願置郡縣于今不絶此實賴宗廟社稷之靈其令宰臣先告事由待遠近畢納款拓定州縣而後親行恭謝其行禮及太子攝事之儀有司詳議以聞.”

#高麗史9卷-世家9-文宗3-27-15-1073
壬辰幸龜山寺遂置酒于龜臺太子諸王宰樞侍宴夜半乃還.

#高麗史9卷-世家9-文宗3-27-16-1073
丁酉幸外帝釋院.

#高麗史9卷-世家9-文宗3-27-17-1073
五月丁未西北面兵馬使奏: “西女眞酋長曼豆弗等諸蕃請依東蕃例分置州郡永爲藩翰不敢與契丹蕃人交通.” 制: “許來朝因命後有投化者可招諭而來.” 又奏: “平虜鎭近境蕃帥柔遠將軍骨於夫及覓害村要結等告云: ‘我等曾居伊齊村爲契丹大完[職名]邇者再蒙招諭於己酉年十一月赴朝厚承恩賚且受官職不勝感戴顧所居去此四百里往復爲難請與狄耶好等五戶引契丹化內蕃人內徙覓害村附籍永爲藩屛.’ 於是檢得戶三十五口二百五十二請載版圖. 蕃帥又言: ‘三山村谷海邊分居蕃賊殺掠往來人物爲我仇?今欲報?告諭化內三山村中尹夜西老等三十徒酋長[東蕃黑水人其種三十號曰三十徒.]亦皆響應各率蕃軍方將進討請遣鄕人觀戰.’ 於是遣定州郞將文選及將校譯語等著蕃服與那復其村都領霜昆下蕃軍同發文選等馳報: ‘骨面等村都領各將兵到三山阿方浦探候賊穴凡三所一爲由戰村一爲海邊山頭一爲羅竭村賊一百五十戶築石城於川邊置老小男女財産于城中以步騎五百餘人逆戰我蕃軍大呼急擊彼衆大潰斬二百二十級餘衆走保其城我蕃軍乘勝追擊攻城縱火生擒三百三十二人在城拒戰者皆燒死又進攻由戰村場適有大雨粮少引還居數日文選等復與蕃兵二千三十人進屯由戰村石城下賊閉城固守以城險竟不得攻粮盡引還.’ 羅竭村之役都領大完多於皆阿半尼等蕃軍將六百八十餘人力戰破賊文選等十五人監戰有功請行恩賞以示勸懲.” 門下侍中崔惟善等十三人議奏: “三山村賊本非犯邊之寇也今蕃軍等不因朝旨專仗?威以報私?請勿行賞.” 從之.

#高麗史9卷-世家9-文宗3-27-18-1073
己酉醮百神於毬庭禳?變.

#高麗史9卷-世家9-文宗3-27-19-1073
庚午王如玄化寺.

#高麗史9卷-世家9-文宗3-27-20-1073
六月甲戌王如奉恩寺.

#高麗史9卷-世家9-文宗3-27-21-1073
戊寅東北面兵馬使奏: “三山大蘭支櫛等九村及所乙浦村蕃長鹽漢小支櫛前里蕃長阿反伊大支櫛與羅其那烏安撫夷州骨阿伊蕃長所隱豆等一千二百三十八戶來請附藉自大支櫛至小支櫛?應浦海邊長城凡七百里今諸蕃絡繹歸順不可遮設關防宜令有司奏定州號且賜朱記.” 從之.

#高麗史9卷-世家9-文宗3-27-22-1073
己卯西京將軍柳涉防守鴨綠船兵有契丹人來投其追捕者越入長城逼靜州涉不能守禦. 制: 令免官.

#高麗史9卷-世家9-文宗3-27-23-1073
乙未東路兵馬使奏: “東蕃大齊者古河舍等十二村蕃長昆豆魁拔等一千九百七十戶請依霜昆例內附又豆龍骨伊餘波漢等部落蕃長阿老漢等亦願爲州縣此輩所處遼遠在古未嘗朝覲今皆歸服若定封疆設關防則餘波漢嶺外齊遮古大史伊稱見昆俊丹俊無乙比化豆等壤地無際蕃戶連居不可窮塞設險請待領外諸蕃盡爲州縣然後漸至遠蕃.” 許之.

#高麗史9卷-世家9-文宗3-27-24-1073
丙申兵馬使奏: “東蕃海賊寇東京轄下波潛部曲奪掠民口元興鎭都部署軍將率戰艦數十?出椒島與戰斬十二級奪?十六人.” 王喜賜知兵馬事?書監李成美領軍都部署將軍廉漢等銀藥合各一事其餘有功將吏職賞有差.

#高麗史9卷-世家9-文宗3-27-25-1073
庚子祈晴于川上.

#高麗史9卷-世家9-文宗3-27-26-1073
秋七月壬寅朔有司言: “東北面兵馬使所奏: ‘支櫛村那發村?臥立村大信村西好村無主其村等部落蕃長請貢方物名馬.’” 制從之.

#高麗史9卷-世家9-文宗3-27-27-1073
丙午制曰: “黑水譯語加西老諭東蕃爲州縣可授監門衛散員賜名高孟.”

#高麗史9卷-世家9-文宗3-27-28-1073
東南海都部署奏: “日本國人王則貞松永年等四十二人來請進螺鈿鞍橋刀鏡匣硯箱櫛書案?屛香爐弓箭水銀螺甲等物壹?島勾當官遣藤井安國等三十三人亦請獻方物東宮及諸令公府.” 制: “許由海道至京.”

#高麗史9卷-世家9-文宗3-27-29-1073
八月丁丑太白晝見.

#高麗史9卷-世家9-文宗3-27-30-1073
丁亥遣太僕卿金良鑑中書舍人盧旦如宋謝恩兼獻方物宋醫王愉徐先等還.

#高麗史9卷-世家9-文宗3-27-31-1073
九月甲辰翰林院奏: “東女眞大蘭等十一村內附者請爲濱利福恒舒濕?戴敬付宛十一州各賜朱記仍隸歸順州.” 從之.

#高麗史9卷-世家9-文宗3-27-32-1073
戊辰設消?道場于會慶殿五日.

#高麗史9卷-世家9-文宗3-27-33-1073
冬十月壬午冊封平壤侯琇綵棚樂部供張甚盛王率宮嬪太子諸王潛幸觀禮.

#高麗史9卷-世家9-文宗3-27-34-1073
十一月辛亥設八關會御神鳳樓觀樂翼日大會大宋黑水耽羅日本等諸國人各獻禮物名馬.

#高麗史9卷-世家9-文宗3-27-35-1073
十二月庚午朔遼遣寧州刺史大澤來賀生辰.

#高麗史9卷-世家9-文宗3-27-36-1073
丙申以鄭惟産爲禮部尙書; 崔惟吉爲戶部尙書; 閔昌壽爲刑部尙書.

#高麗史9卷-世家9-文宗3-28-01-1074
○(甲寅)二十八年二月庚午日本國船頭重利等三十九人來獻土物.

#高麗史9卷-世家9-文宗3-28-02-1074
甲午冊封長女爲公主.

#高麗史9卷-世家9-文宗3-28-03-1074
夏四月戊辰朔以旱徙市.

#高麗史9卷-世家9-文宗3-28-04-1074
甲戌大雨百官表賀.

#高麗史9卷-世家9-文宗3-28-05-1074
乙酉設百高座於內殿講仁王經三日.

#高麗史9卷-世家9-文宗3-28-06-1074
甲午命太子覆試賜李?等及第.

#高麗史9卷-世家9-文宗3-28-07-1074
六月癸酉東女眞懷化將軍祖仰仁等來獻馬.

#高麗史9卷-世家9-文宗3-28-08-1074
丙子宋楊州醫助敎馬世安等八人*(來).

#高麗史9卷-世家9-文宗3-28-09-1074
秋七月己亥以李徵望爲尙書右僕射; 金若珍爲左散騎常侍; 盧旦爲尙書禮部侍郞右諫議大夫.

#高麗史9卷-世家9-文宗3-28-10-1074
庚子設文豆婁道場於東京四天王寺二十七日以禳蕃兵.

#高麗史9卷-世家9-文宗3-28-11-1074
八月壬申東女眞歸德將軍所羅等二十八人來獻名馬賜物有差.

#高麗史9卷-世家9-文宗3-28-12-1074
辛卯以李?權西京留守使.

#高麗史9卷-世家9-文宗3-28-13-1074
九月丙申錄文昌侯崔致遠五代孫善之爲都染署史.

#高麗史9卷-世家9-文宗3-28-14-1074
乙卯西女眞歸德將軍古守等十人來獻馬.

#高麗史9卷-世家9-文宗3-28-15-1074
冬十二月甲子朔遼遣崇祿卿賈詠來賀生辰.

#高麗史9卷-世家9-文宗3-29-01-1075
○(乙卯)二十九年春正月甲午朔放朝賀.

#高麗史9卷-世家9-文宗3-29-02-1075
壬寅門下侍中崔惟善卒.

#高麗史9卷-世家9-文宗3-29-03-1075
丙午以李徵望爲尙書左僕射判兵曹事; 鄭惟産?知政事監修國史; 柳洪爲中樞副使.

#高麗史9卷-世家9-文宗3-29-04-1075
三月己未以鄭惟産爲太子少師; 崔惟吉爲太子賓客.

#高麗史9卷-世家9-文宗3-29-05-1075
夏四月丙寅遣刑部侍郞崔奭如遼賀天安節; 殿中內給事全咸正賀坤寧節; 都官員外郞趙惟阜賀正; 殿中侍御史許忠進方物.

#高麗史9卷-世家9-文宗3-29-06-1075
丙戌以旱放諸處土木役夫.

#高麗史9卷-世家9-文宗3-29-07-1075
閏月丙申日本商人大江等十八人來獻土物.

#高麗史9卷-世家9-文宗3-29-08-1075
五月辛酉朔太史奏: “自春至夏亢陽不雨恐傷稼穡請禱于丘陵川瀆.” 制可.

#高麗史9卷-世家9-文宗3-29-09-1075
乙酉宋商王舜滿等三十九人來獻土物.

#高麗史9卷-世家9-文宗3-29-10-1075
六月壬子日本人朝元時經等十二人來獻土物.

#高麗史9卷-世家9-文宗3-29-11-1075
丙辰宋商林寧等三十五人來獻土物.

#高麗史9卷-世家9-文宗3-29-12-1075
秋七月乙丑遼東京兵馬都部署牒告改咸雍十一年爲*大康{太康}元年.

#高麗史9卷-世家9-文宗3-29-13-1075
庚午日本商五十九人來.

#高麗史9卷-世家9-文宗3-29-14-1075
癸酉遼東京兵馬都部署奉樞密院?子移牒請治鴨江以東疆域. 己卯遣知中樞院事柳洪尙書右丞李唐鑑同遼使審定地分未定而還. 庚辰以李?爲中書侍郞同中書門下平章事上柱國; 鄭惟産爲吏部尙書; 金若珍爲戶部尙書?知政事權判三司事兼太子少保; 文正爲刑部尙書知中樞院事; 金悌爲禮賓卿同知中樞院事; 崔惟吉爲尙書右僕射; 李靖恭爲禮部尙書太子賓客; 洪德成爲秘書監左諫議大夫兼太子少詹事.

#高麗史9卷-世家9-文宗3-29-15-1075
八月庚寅朔日食.

#高麗史9卷-世家9-文宗3-29-16-1075
甲寅以盧旦爲翰林學士; 方吳桂爲戶部尙書; 曹爲一攝工部尙書.

#高麗史9卷-世家9-文宗3-29-17-1075
冬十月丙申彗見于軫星長七尺餘.

#高麗史9卷-世家9-文宗3-29-18-1075
十一月乙亥遼遣橫宣使益州管內觀察使耶律甫來.

#高麗史9卷-世家9-文宗3-29-19-1075
十二月戊子朔遼遣太傅武達來賀生辰.

#高麗史9卷-世家9-文宗3-29-20-1075
丁未以李?判西北面兵馬事; 金若珍判東北面兵馬事; 崔惟吉金陽爲尙書左右僕射; 柳得韶爲工部尙書判司天太史局事; 盧寅金良鑑爲左右散騎常侍; 崔奭爲殿中監知御史臺事; 愼脩盧師象?爲侍御史; 金上琦陳潛古爲左右補闕; 李晙爲左拾遺; 黃師?洪奭?爲殿中侍御史.

#高麗史9卷-世家9-文宗3-30-01-1076
○(丙辰)三十年春正月戊辰東女眞歸德將軍張向等十九人來獻駿馬.

#高麗史9卷-世家9-文宗3-30-02-1076
己巳以儲元賓爲右拾遺.

#高麗史9卷-世家9-文宗3-30-03-1076
甲戌東女眞歸德將軍開老等十人來獻名馬.

#高麗史9卷-世家9-文宗3-30-04-1076
二月丁亥朔日食.

#高麗史9卷-世家9-文宗3-30-05-1076
庚戌東女眞可封等二十人來獻土物.

#高麗史9卷-世家9-文宗3-30-06-1076
三月壬申御文德殿覆試賜李昱等及第.

#高麗史9卷-世家9-文宗3-30-07-1076
夏四月丁未遼遣永州管內觀察使蕭惟康來告皇太后喪詔曰: “昊天不?大行皇太后上僊慈顔永訣?質疇依攀戀所深悲號無措卿*?封王社作翰皇家聞報訃音諒增哀懇.” 己酉王素?率百官出閣門前迎詔擧哀.

#高麗史9卷-世家9-文宗3-30-08-1076
遣戶部尙書王錫刑部侍郞李子威如遼奉慰會葬.

#高麗史9卷-世家9-文宗3-30-09-1076
六月己亥王受菩薩戒于內殿.

#高麗史9卷-世家9-文宗3-30-10-1076
秋八月丁亥遣工部侍郞崔思諒如宋謝恩兼獻方物.

#高麗史9卷-世家9-文宗3-30-11-1076
庚戌有司奏: “北朝於定戎鎭關外設置庵子請遣使告奏毁撤.” 從之.

#高麗史9卷-世家9-文宗3-30-12-1076
九月甲子以李靖恭爲兵部尙書; 文晃爲御史中丞; 梁侯紹爲監察御史.

#高麗史9卷-世家9-文宗3-30-13-1076
冬十月己丑以朴寅亮爲右副承宣.

#高麗史9卷-世家9-文宗3-30-14-1076
戊戌有司奏: “日本國僧俗二十五人到靈光郡告曰: ‘爲祝國王壽雕成佛像.’ 請赴京以獻.” 制: “許之.”

#高麗史9卷-世家9-文宗3-30-15-1076
十一月庚午日長至制略曰: “一陽布氣萬物懷生宜加含養期致遂性其令州府郡縣禁人漁獵違者罪之.”

#高麗史9卷-世家9-文宗3-30-16-1076
遼遣崇祿卿石宗回來致大行皇后遺留衣服綵*?{段}銀器. 詔曰: “昊穹不弔慈?纏憂痛極彌留無所?及爰遵遺命式示寵頒.”

#高麗史9卷-世家9-文宗3-30-17-1076
十二月癸未朔遼遣崇祿卿郭善利來賀生辰.

#高麗史9卷-世家9-文宗3-30-18-1076
是歲改官制.

#高麗史9卷-世家9-文宗3-31-01-1077
○(丁巳)三十一年春正月壬子朔放朝賀.

#高麗史9卷-世家9-文宗3-31-02-1077
壬戌以李石爲工部尙書.

#高麗史9卷-世家9-文宗3-31-03-1077
二月乙未燃燈御重光殿觀樂.

#高麗史9卷-世家9-文宗3-31-04-1077
壬寅王子國原公祁納妃賜匹*?{段}布貨金器鞍馬等物.

#高麗史9卷-世家9-文宗3-31-05-1077
癸卯特設燃燈會於重光殿三日.

#高麗史9卷-世家9-文宗3-31-06-1077
丙午東女眞懷化將軍方鎭等二十人來獻駿馬.

#高麗史9卷-世家9-文宗3-31-07-1077
三月甲寅幸興王寺轉新成金字華嚴經.

#高麗史9卷-世家9-文宗3-31-08-1077
乙卯以子朝鮮侯燾?林侯熙進爵爲公*??檢校司空金官侯?檢校司空卞韓侯.

#高麗史9卷-世家9-文宗3-31-09-1077
辛未王巡京城西北察修築之狀置酒日月寺西山.

#高麗史9卷-世家9-文宗3-31-10-1077
丁丑又巡東南置酒望海山.

#高麗史9卷-世家9-文宗3-31-11-1077
夏五月壬戌以李?守太師兼門下侍中是日卒.

#高麗史9卷-世家9-文宗3-31-12-1077
甲戌王以顯考忌服素?避正殿令中外斷音樂禁?獵終月.

#高麗史9卷-世家9-文宗3-31-13-1077
六月丁未以母后忌宰臣奉表陳慰中外斷音樂.

#高麗史9卷-世家9-文宗3-31-14-1077
秋七月己酉朔宋商林慶等二十八人來獻土物.

#高麗史9卷-世家9-文宗3-31-15-1077
八月辛卯祈晴于川上.

#高麗史9卷-世家9-文宗3-31-16-1077
羅州道祭告使大府少卿李唐鑑奏: “中朝使命往來高巒島亭稍隔水路船泊不便請於洪州管下貞海縣地創置一亭以爲迎送之所.” 制從之名亭爲安興.

#高麗史9卷-世家9-文宗3-31-17-1077
九月辛亥宋商楊從盛等四十九人來獻土物.

#高麗史9卷-世家9-文宗3-31-18-1077
冬十一月丙辰以鄭惟産判尙書禮部事; 金行瓊判尙書兵部事; 文正?知政事兼西京留守使; 崔惟吉守司空判三司事; 金悌爲左散騎常侍知中樞院事; 金良鑑同知中樞院事; 盧寅爲禮部尙書.

#高麗史9卷-世家9-文宗3-31-19-1077
乙丑東女眞歸德將軍康守等五十八來獻名馬.

#高麗史9卷-世家9-文宗3-31-20-1077
十二月丁丑朔遼遣檢校太傅楊祥吉來賀生辰.

#高麗史9卷-世家9-文宗3-31-21-1077
耽羅國獻方物.

#高麗史9卷-世家9-文宗3-31-22-1077
乙巳以金若珍爲太子太保; 文正爲太子少保; 盧旦直門下省; 崔奭爲左諫議大夫; 吳英?爲御史雜端; 金爲鉉爲侍御史; 洪器爲右補闕; 楊信麟爲右拾遺.

#高麗史9卷-世家9-文宗3-32-01-1078
○(戊午)三十二年春二月丙辰燃燈以寒食故先三日而行.

#高麗史9卷-世家9-文宗3-32-02-1078
夏四月乙巳賜禹元齡等及第.

#高麗史9卷-世家9-文宗3-32-03-1078
甲子以宋帝節日設祝壽齋于東林大雲二寺.

#高麗史9卷-世家9-文宗3-32-04-1078
辛未宋明州敎練使顧允恭齎牒來報帝遣使通信之意. 王曰: “敢期大朝降使外域寡人一喜一驚凡百執事各揚爾職館待之事罔有闕遺勤謹著能者當行超擢怠劣有過者別論貶黜.”

#高麗史9卷-世家9-文宗3-32-05-1078
五月庚子遣工部尙書文晃戶部侍郞崔思訓迎宋使于安興亭.

#高麗史9卷-世家9-文宗3-32-06-1078
六月甲寅宋國信使左諫議大夫安燾起居舍人陳睦等到禮成江. 命兵部尙書盧旦爲筵伴 至西郊亭; 又遣中樞院使刑部尙書金悌爲筵伴入順天館; 以知中樞院事戶部尙書金良鑑禮部侍郞李梁臣爲館伴.

#高麗史9卷-世家9-文宗3-32-07-1078
丁卯命太子詣順天館導宋使至?闔門下馬入會慶殿庭王適不豫使左右扶出受詔. 其詔曰: “卿世荷百祿撫有三韓慕義向風一意朝廷之重方舟入貢屢浮江海之淵載修恭順之誠宜被褒嘉之錫特馳使指往諭朕懷緬惟俊明當體眷遇今差左諫議大夫安燾起居舍人陳睦賜卿國信物等具如別錄至可領也.” 賜: 國王衣二對各金銀葉裝柒匣盛一對; 紫花羅夾公服一領; 淺色花羅汗衫一領; 紅花羅繡夾三?一條; 紅花羅繡夾包?一條; 紅花羅繡勒帛一條; 白?綾夾袴一腰; 靴一?紅透背袋盛紅羅繡夾複二條; 腰帶二條各紅透背袋盛羅繡複一條金鍍銀匣盛一條玉一十六稻鏤塵百戱孩兒頭尾共一十事玳瑁?金?紅?成釘一條透犀一十七稻頭尾共一十事玳瑁?金?紅?成釘; 馬四匹一匹鬧裝金鏤銀起突鈒蔓?羅花?具紫羅繡鞍*합*참纓袋複全; 一匹鬧裝金鍍銀起突鈒寶相花?具艾碧繡鞍*합*참纓袋複全; 一匹散促結金鍍銀起突鈒蔓?羅花?具纓?紫羅*??{?}事件一匹散促結金鍍銀起突鈒寶相花?具纓?艾碧羅*??{?}事件; 全鞭二條各紫羅繡袋盛一條玳瑁一條碌*牙; 金花銀器二千兩; 盆一十面; 盖椀一十副; 每副二件; 雜色川錦一百匹列仙細五匹天下樂暈文五匹雜花暈文五匹合羅雲?細五匹盤毬雲?細一十匹??雲地細一十匹簇四金?大一十匹翠毛獅子大一十匹黃獅子大二十匹寶昭大二十匹; 色花羅一百匹明黃一十匹藍黃一十匹淺粉紅一十匹深粉紅一十匹杏黃一十匹梔黃一十匹淺色一十匹梅紅一十匹紫一十匹雲碧一十匹; 色大綾一百匹明黃一十匹藍黃一十匹淺粉紅一十匹深粉紅一十匹杏黃一十匹梔黃一十匹淺色一十匹梅紅一十匹紫一十匹雲碧一十匹; 色小綾二百匹明黃二十匹藍黃二十匹淺粉紅二十匹深粉紅二十匹杏黃二十匹梔黃二十匹淺色二十匹梅紅二十匹紫二十匹雲碧二十匹; 色花紗五百匹明黃五十匹藍黃五十匹淺粉紅五十匹深粉紅五十匹杏黃五十匹梔黃五十匹淺色五十匹梅紅五十匹紫五十匹雲碧五十匹; 白?二千匹. 別賜: 龍鳳茶一十斤每斤用金鍍銀竹節合子明金五綵裝腰花板朱漆匣盛紅花羅夾?複龍五斤鳳五斤; 供御杏仁煮法酒一十甁各用金鍍銀鈒花甁明金五綵裝腰花板朱漆?子盛紅花羅夾?複; 鏤金紅黃碌牙拍板一十串各梅紅葺條結金鍍銀鐸子生色銷金袋明金五綵裝腰花板朱漆匣二具盛; 紅黃*牙笛一十管各金鍍銀絲札纏生色銷金袋明金五綵裝腰花板朱漆匣二具盛; 紅黃*牙??*(??){一}十管各金鍍銀絲札纏生色銷金袋明金五綵裝腰花板朱漆匣二具盛; 龍鳳燭二十對龍一十對鳳一十對已上各用紅錦袋明金五彩裝腰花板朱漆匣四具盛. 王迎詔禮畢謂左右曰: “豈謂皇帝陛下不遺小國遠遣大臣特示優賜榮感雖極兢?實多.” 太子率群臣陳賀東西二京東北兩界兵馬使八牧四都護府亦表賀命太子宴客使于乾德殿. 己巳又命知中樞院事吏部尙書柳洪詣館設拂塵宴.

#高麗史9卷-世家9-文宗3-32-08-1078
秋七月乙未安燾等還王附表謝之且自陳風痺請醫官藥材. 時與宋絶久燾等初至王及國人欣慶除例. 贈衣帶鞍馬外所贈金銀寶貨米穀雜物無?. 將還舟不勝載請以所得物件貿銀王命有司從其請. 燾睦性貪嗇日?供億之饌折價貿銀甚多時人云: “自呂侍郞端使還之後不見中華使久矣今聞其來瞻仰峻節不圖所爲如是.”

#高麗史9卷-世家9-文宗3-32-09-1078
是月興王寺金塔成以銀爲裏金爲表銀四百二十七斤金一百四十四斤.

#高麗史9卷-世家9-文宗3-32-10-1078
九月癸酉朔日本國歸耽羅飄風民高礪等十八人.

#高麗史9卷-世家9-文宗3-32-11-1078
甲午都兵馬使奏: “八助音部曲城在海濱平地屢被東路海賊來侵民不安居請徙其城.” 制從之.

#高麗史9卷-世家9-文宗3-32-12-1078
女眞高麻秀等十四人來投處之南界州縣.

#高麗史9卷-世家9-文宗3-32-13-1078
冬十月甲辰東女眞麻里害等二十三人來朝改名賜職.

#高麗史9卷-世家9-文宗3-32-14-1078
十一月丁酉遼宣賜使益州管內觀察使耶律溫來.

#高麗史9卷-世家9-文宗3-32-15-1078
十二月辛丑朔遼遣衛尉卿呂士安來賀生辰.

#高麗史9卷-世家9-文宗3-33-01-1079
○(己未)三十三年春正月辛未朔放朝賀.

#高麗史9卷-世家9-文宗3-33-02-1079
二月庚戌御乾德殿集百官宣麻以金悌爲吏部尙書?知政事兼太子少保.

#高麗史9卷-世家9-文宗3-33-03-1079
癸亥東女眞酋長屢羅等來獻駿馬.

#高麗史9卷-世家9-文宗3-33-04-1079
夏四月甲辰國內名山大川神祇加知幾二字號.

#高麗史9卷-世家9-文宗3-33-05-1079
己酉東北面兵馬使奏: “女眞耶邑幹自定州弘化戍來款云: ‘父阿羅弗母吳?兄齊主那等六人曾於丁巳年向化來投願隨居之.’” 王曰: “夷*은{狄}雖同禽獸尙有孝心宜令隨父母親屬徙置嶺南.”

#高麗史9卷-世家9-文宗3-33-06-1079
西女眞*?于那{須于那}等七人來朝納北朝所授職牒有司請改授元甫職從之賜金帛.

#高麗史9卷-世家9-文宗3-33-07-1079
五月戊辰北蕃賊寇平虜關隊正康金從甫等潛伏草莽伺賊至射前鋒二人賊?潰兵馬使請加論賞從之.

#高麗史9卷-世家9-文宗3-33-08-1079
六月丁酉朔日食.

#高麗史9卷-世家9-文宗3-33-09-1079
癸亥西女眞歸德將軍高亂等二十人來獻駱駝.

#高麗史9卷-世家9-文宗3-33-10-1079
秋七月辛未宋遣王舜封邢?朱道能沈紳邵化及等八十八人來. 詔曰: “省所上表: ‘臣年衰所自風痺忽?當國醫寡術而功遲藥不靈而力薄伏望聽卑在念拯弱推仁選周室之十全就加診視分神農之百品許及餌嘗所敷?悰恭俟兪允事具悉.’ 卿有土東蕃乃心中夏述奕世嚮風之志修頻年底貢之儀因?使人往頒詔幣?玆復命載閱露章申繹?辭有嘉亮節且聞疹?之久未?醫劑之良念來?之勤?軫永懷於惻?特馳信介?挾善工博求百藥之珍再越重溟之阻?加攻治行卽夷??忠義之所存宜神明之來相更維愼嗇庸副遐思今差閤門通事舍人王舜封翰林醫官邢?等往彼看醫兼賜藥一百品具如別錄至可領也.” 瓊州沈香廣州木香康寧府鐵粉廣州丁香東京?霜邕州自然銅廣州血竭階州雄黃西戎天竺黃幷州石膏?州天麻西戎安息香壽州石斛懷州牛膝齊州天南星?州阿膠益州芎?廣州肉荳?齊州半夏銀州柴胡夏州肉?蓉蜀州大黃廣州沒藥代州鹿角膠原州甘草?州赤箭眞定府薏苡仁台州烏藥廣州檳?蘇州麥門冬定州?杞商州枳殼廣州餘甘子北京山芋廣州?發東京郁李仁柳州桂心西京菖蒲廣州蓬莪茂蔡州丹蔘西京槐膠海州海桐皮東京遠志漢州蜀椒威勝軍黃耆益州升麻齊州防風?州天門冬漢州防己益州獨活同州熟乾地黃蜀州附子定州續斷陳州白?蠶益州羌活蜀州天雄?州山茱萸蜀州烏頭定州狗脊蘇州吳茱萸蜀州側子廣州藿香眞定府車前子西京??鄭州麻黃西京赤芍藥汝州澤瀉潞州杜仲西京生乾地黃廬州秦皮蔡州白芷西京旋覆花德州白薇澤州地母幷州酸棗仁東京牽牛涇州秦?東京??子宕州膏本蜀州當歸東京蔓荊子益州乾漆潞州前胡東京兎絲子泗州葛根澤州茵芋潞州胡麻子澤州黃芩蔡州地楡定州五靈脂西京莽草定州大戟漢州五茄皮梓州厚朴定州?根西京仙寧脾定州地骨皮西京何首烏商州威靈仙西京牧丹皮. 別賜牛黃五十兩龍腦八十兩朱砂三百兩麝香五十臍. 已上各用*閒金鍍銀鈒花合一具盛共重四百兩朱漆外匣全下藥供御杏仁煮法酒一十甁用*閒金鍍銀鈒花甁十一隻盛重一千兩朱紅漆明金雕花外匣全.

#高麗史9卷-世家9-文宗3-33-11-1079
八月丁巳宋商林慶等二十九人來獻土物.

#高麗史9卷-世家9-文宗3-33-12-1079
九月日本國歸我飄風商人安光等四十四人.

#高麗史9卷-世家9-文宗3-33-13-1079
冬十一月己巳日本商客藤原等來以法螺三十枚海藻三百束施興王寺爲王祝壽.

#高麗史9卷-世家9-文宗3-33-14-1079
壬申耽羅勾當使尹應均獻大眞珠二枚光曜如星時人謂夜明珠.

#高麗史9卷-世家9-文宗3-33-15-1079
戊寅設八關會御毬庭觀樂命太子詣法王寺.

#高麗史9卷-世家9-文宗3-33-16-1079
十二月乙未朔遼遣起居郞馬高俊來賀生辰.

#高麗史9卷-世家9-文宗3-34-01-1080
○(庚申)三十四年春二月丙申制曰: “故門下侍中王寵之禮部尙書中樞使鄭倍傑皆忠?不群才猷出類去世雖遠吾豈忘哉宜錫*珠{殊}恩以昭寡人思賢之意可贈寵之守太師中書令倍傑弘文廣學推誠贊化功臣開府儀同三司守太尉門下侍中上柱國光儒侯.”

#高麗史9卷-世家9-文宗3-34-02-1080
壬寅太白晝見.

#高麗史9卷-世家9-文宗3-34-03-1080
三月丙寅冊子*??爲檢校司空守尙書令扶餘侯.

#高麗史9卷-世家9-文宗3-34-04-1080
壬申刑部奏: “戶部擅以興王寺田給萬齡殿請罪之.” 制: “削戶部官吏職放還田里.”

#高麗史9卷-世家9-文宗3-34-05-1080
東女眞懷化將軍劉信等來朝.

#高麗史9卷-世家9-文宗3-34-06-1080
遣戶部尙書柳洪禮部侍郞朴寅亮如宋謝賜藥材仍獻方物.

#高麗史9卷-世家9-文宗3-34-07-1080
夏五月丁卯賜金尙?等及第.

#高麗史9卷-世家9-文宗3-34-08-1080
六月興王寺石塔成赦.

#高麗史9卷-世家9-文宗3-34-09-1080
秋七月癸亥柳洪等還自宋帝附?八道. 其一曰: “卿宅彼遼左式是海東若昔撫封維躬保享迪德不爽修職有嚴載披?辭灼見勤款庸加褒顯以厚眷私.” 其二曰: “省所進謝恩御衣二領金腰帶二條金*사?一面金花銀器二千兩色羅一百匹色綾一百匹生羅三百匹生綾三百匹?頭紗四十枚帽子紗二十枚?屛一合?龍帳二對大紙二千幅墨四百挺金鍍銀粧皮器仗二副細弓四張哮子箭二十四隻細箭八十隻鞍?二副細馬二匹散馬六匹事具悉. 比*철{飭}信臣彼頒禮幣用將至意庶*?寅衷具使貢辭旅庭修報載惟?順良用嘆嘉.” 其三曰: “卿守邦有截?職匪?厥惟勤修玆用領識誕申賜好式厚寵光益務肅心以永終譽今柳洪等?賜卿國信物色幷別賜衣對錦綺.” 其四曰: “卿祗愼一德?循三韓積勤勞於歲年客??於支末頃者聞問恒焉置懷術求倉令之餘師藥按桐君之舊錄冀善服食?躬有??踰寒暄何恙未已遐念所苦曰紆朕憂*?想海邦緩音驛使卿其專和致福虞意持神毋忘養順用介壽祺.” 其五曰: “省所上進金合二副盤盞二副注子一副紅?倚背一十隻紅?褥二隻長刀二十隻生中布二千匹蔘一千斤松子二千二百斤香油二百二十斤鞍?二部細馬二匹螺鈿裝車一兩事具悉. 卿世濟令德物修多儀若時?來玆用厚往具敷禮錫式顯命寧?福所同申好彌永今?賜卿衣著銀器.” 其六曰: “省所進太皇太后方物具悉卿遠因膚使欽問東朝已屬僊游遂虛方物顧閔艱之在疾閱??以增哀特有匪頒往旌勤順今賜卿衣着銀器.” 其七曰: “省所進皇太后方物事具悉卿以朕誕膺寶曆祇養慈?發贄東蕃貢書長樂禮?物?志厚事勤宜有恩頒用將眷渥今?賜卿衣着銀器.” 其八曰: “遠*철{飭}使旌恪修邦?橫絶巨浸震驚烈風人方?危物或傾載諒操舟之未善匪將命之不虔?卿致恭有先申好維永己亮忠誠之厚?專庭實之多宜?諭言務從矜釋.” 初洪等放洋?風忽起幾覆舟及至宋計所貢方物失亡殆半王依?釋洪等罪.

#高麗史9卷-世家9-文宗3-34-10-1080
丁卯宋遣醫官馬世安來.

#高麗史9卷-世家9-文宗3-34-11-1080
九月辛酉宰相鄭惟産三上章請老賜?杖令視事未幾固辭許之.

#高麗史9卷-世家9-文宗3-34-12-1080
丙戌幸西京.

#高麗史9卷-世家9-文宗3-34-13-1080
閏月庚子日本國薩摩州遣使獻方物.

#高麗史9卷-世家9-文宗3-34-14-1080
冬十一月己丑朔日食.

#高麗史9卷-世家9-文宗3-34-15-1080
己亥王至自西京赦.

#高麗史9卷-世家9-文宗3-34-16-1080
十二月己未朔遼遣永州管內觀察使高嗣來賀生辰.

#高麗史9卷-世家9-文宗3-34-17-1080
東蕃作亂以中書侍郞平章事文正判行營兵馬事同知中樞院事崔奭兵部尙書廉漢爲兵馬使左承宣李?爲兵馬副使將步騎三萬分道往擊之擒斬四百三十一級.

#高麗史9卷-世家9-文宗3-35-01-1081
○(辛酉)三十五年春正月乙未以廉漢爲兵部尙書.

#高麗史9卷-世家9-文宗3-35-02-1081
丁酉以文正爲長淵縣開國伯; 崔奭爲吏部尙書?知政事; 金良鑑?知政事判尙書兵部事; 王錫爲戶部尙書知吏部事.

#高麗史9卷-世家9-文宗3-35-03-1081
丁未知西北面兵馬事王佇奏: “西蕃酋長阿夫渙等九人專心保塞宜加爵賞.” 命以阿夫渙等三人爲柔遠將軍山豆等六人爲懷化將軍賜物有差.

#高麗史9卷-世家9-文宗3-35-04-1081
二月辛酉朔西女眞酋長遮亶等六人來獻鐵甲兵仗賜衣帶綵帛有差. 制曰: “凡東西酋長欲來見者兵馬使申報取旨後方許赴闕以爲永制.

#高麗史9卷-世家9-文宗3-35-05-1081
丙寅以金悌爲太子太保; 柳洪李??爲太子賓客; 李日禎爲禮部郞中御史雜端.

#高麗史9卷-世家9-文宗3-35-06-1081
甲戌宋商林慶等三十人來獻土物.

#高麗史9卷-世家9-文宗3-35-07-1081
丙子制曰: “去冬十二月東北路戎醜一朝掃滅邊?廓淸是皆上賴宗廟之威靈下仗群帥之雄略今己凱還宜告*大廟及六陵可擇日行事.”

#高麗史9卷-世家9-文宗3-35-08-1081
三月甲午幸長源亭.

#高麗史9卷-世家9-文宗3-35-09-1081
辛丑以金良鑑權判中樞院事.

#高麗史9卷-世家9-文宗3-35-10-1081
己未以宋帝節日賜宴于馬世安所館兼致禮幣.

#高麗史9卷-世家9-文宗3-35-11-1081
夏四月丙子雩.

#高麗史9卷-世家9-文宗3-35-12-1081
庚辰遣禮部尙書崔思齊吏部侍郞李子威如宋獻方物兼謝賜醫藥.

#高麗史9卷-世家9-文宗3-35-13-1081
壬午禮賓省奏: “宋人楊震隨商船而來自稱擧子屢試不中請依所告遣還本國.” 從之.

#高麗史9卷-世家9-文宗3-35-14-1081
五月己丑東女眞酋長陳順等二十三人來獻馬制曰: “凡蕃人來朝者留京毋過十五日?令起館以爲永式.”

#高麗史9卷-世家9-文宗3-35-15-1081
辛卯以朴寅亮吳英淑爲左右承宣; 崔思玄爲右副承宣.

#高麗史9卷-世家9-文宗3-35-16-1081
戊戌遣閤門引進使高夢臣如遼賀天安節右補闕魏絳謝宣賜生辰戶部郞中河忠濟進方物閤門*祇侯{祗候}崔周砥賀正.

#高麗史9卷-世家9-文宗3-35-17-1081
秋七月丁酉制曰: “?雨不時恐傷禾稼有司其擇日祈晴.”

#高麗史9卷-世家9-文宗3-35-18-1081
己亥?知政事致仕李徵望卒謚匡靖命百官會葬輟朝一日.

#高麗史9卷-世家9-文宗3-35-19-1081
八月己未西女眞漫豆等十七人?家來投禮賓省奏曰: “舊制本國邊民曾被蕃賊所掠懷土自來者與宋人有才藝者外若黑水女眞?不許入今漫豆亦依舊制遣還.” 禮部尙書盧旦奏曰: “漫豆等雖無知之俗慕義而來不可拒也宜處之山南州縣以爲編戶.” 從之.

#高麗史9卷-世家9-文宗3-35-20-1081
辛酉制: “西京宮闕年久頹毁頗多宜募工修葺且去京東西各十餘里更卜地構左右宮闕以爲省方巡御之所.”

#高麗史9卷-世家9-文宗3-35-21-1081
戊辰宋商李元績等六十八人來獻土物.

#高麗史9卷-世家9-文宗3-35-22-1081
己巳雨雹傷禾.

#高麗史9卷-世家9-文宗3-35-23-1081
壬申東女眞歸德將軍胡幹來獻馬.

#高麗史9卷-世家9-文宗3-35-24-1081
九月丁酉東北蕃賊首阿亥遣子弟徐害等來朝.

#高麗史9卷-世家9-文宗3-35-25-1081
冬十月甲子幸平州溫泉癸酉還宮.

#高麗史9卷-世家9-文宗3-35-26-1081
丙子赦.

#高麗史9卷-世家9-文宗3-35-27-1081
十一月丁亥以李靖恭?知政事修國史.

#高麗史9卷-世家9-文宗3-35-28-1081
壬寅遼遣橫宣使利州管內觀察使耶律德讓來.

#高麗史9卷-世家9-文宗3-35-29-1081
丁未兵部尙書廉漢上章請老賜詔不允.

#高麗史9卷-世家9-文宗3-35-30-1081
十二月癸丑朔遼遣崇祿卿楊移孝來賀生辰.

#高麗史9卷-世家9-文宗3-35-31-1081
癸亥知太史局事梁冠公奏: “奉宣勘進來壬戌年曆日?無疑誤惟臘日自己未年以來依大宋曆法用戌日臣未詳可否臣按陰陽書云: 近大寒前後先得辰爲臘我國用此日久矣?古史曰: ‘夏曰嘉平殷曰淸祀周曰大?漢曰臘,’ 其稱各異皆以卒歲之功因獵取獸合聚萬物以報百神可不重歟不宜擅變其法請委有司詳定然後施行.” 制可.

#高麗史9卷-世家9-文宗3-35-32-1081
戊辰雷震寧州靈化寺佛殿天王塑像.

#高麗史9卷-世家9-文宗3-35-33-1081
壬申工部尙書洪德成再上章請老賜詔不允.

#高麗史9卷-世家9-文宗3-35-34-1081
庚辰以柳洪爲中樞院使; 李?爲左散騎常侍知中樞院事; 盧旦爲右僕射翰林學士承旨; 崔思齊爲右散騎常侍; 崔思訓爲中樞院知奏事; 林?爲衛尉卿知御史臺事; 崔思玄爲吏部郞中御史雜端; 李資仁爲侍御史.

#高麗史9卷-世家9-文宗3-36-01-1082
○(壬戌)三十六年春二月癸丑以國子祭酒宋德延知西北面兵馬事; 衛尉少卿金義忠爲東北面兵馬副使.

#高麗史9卷-世家9-文宗3-36-02-1082
甲子東女眞?於古等來朝.

#高麗史9卷-世家9-文宗3-36-03-1082
三月庚子命有司禱雨于山川社稷.

#高麗史9卷-世家9-文宗3-36-04-1082
夏四月己卯醮太一九宮于會慶殿.

#高麗史9卷-世家9-文宗3-36-05-1082
羅州牧管下洪原縣民掘地得黃金一百兩白銀一百五十兩以獻王曰天賜也遂還之.

#高麗史9卷-世家9-文宗3-36-06-1082
五月癸未慮囚.

#高麗史9卷-世家9-文宗3-36-07-1082
癸巳醮九曜堂禱雨庚子又禱于興國寺.

#高麗史9卷-世家9-文宗3-36-08-1082
丁未大雨.

#高麗史9卷-世家9-文宗3-36-09-1082
六月辛酉赦加兩京百官職一級.

#高麗史9卷-世家9-文宗3-36-10-1082
丙寅守司空尙書左僕射金德符卒.

#高麗史9卷-世家9-文宗3-36-11-1082
秋七月戊申崇慶宮主李氏卒.

#高麗史9卷-世家9-文宗3-36-12-1082
八月甲寅以李子威爲右副承宣; 宋德延知御史臺事; 高景爲侍御史; 楊信麟爲殿中侍御史.

#高麗史9卷-世家9-文宗3-36-13-1082
戊午御文德殿斷死刑命門下侍郞文正左僕射李靖恭?詳.

#高麗史9卷-世家9-文宗3-36-14-1082
乙亥宋商陳儀等來獻珍寶.

#高麗史9卷-世家9-文宗3-36-15-1082
是月配東蕃賊首張向等十四人於山南遠地.

#高麗史9卷-世家9-文宗3-36-16-1082
九月癸未王南巡丁亥次峯城縣設重陽宴令兩府及侍臣賦‘途中遇重陽’詩癸卯次天安府乙巳至溫水郡.

#高麗史9卷-世家9-文宗3-36-17-1082
冬十月戊申朔宣示御製‘暮秋南幸次天安府’詩命近臣依韻和進第其甲乙左散騎常侍李?詩最警絶王嘉歎賜廐馬一匹其餘賜絹有差.

#高麗史9卷-世家9-文宗3-36-18-1082
辛亥宰臣以幸溫泉表賀.

#高麗史9卷-世家9-文宗3-36-19-1082
庚申發溫泉癸亥次天安府.

#高麗史9卷-世家9-文宗3-36-20-1082
十一月戊寅朔王太子上表行在賀朔王特?詔*?之.

#高麗史9卷-世家9-文宗3-36-21-1082
甲申還京制: “加所過山川神號侍從臣僚亦加職賞其餘吏卒賜物有差.”

#高麗史9卷-世家9-文宗3-36-22-1082
丙戌日本國對馬島遣使獻方物.

#高麗史9卷-世家9-文宗3-36-23-1082
十二月丁未朔遼遣永州管內觀察使李可遂來賀生辰.

#高麗史9卷-世家9-文宗3-36-24-1082
丁巳中書侍郞平章事金若珍卒輟朝三日.

#高麗史9卷-世家9-文宗3-37-01-1083
○(癸亥)三十七年春正月丁丑朔放朝賀.

#高麗史9卷-世家9-文宗3-37-02-1083
丁亥饗老人於毬庭賜物有差.

#高麗史9卷-世家9-文宗3-37-03-1083
戊子以李靖恭崔奭?爲中書侍郞同中書門下平章事; 金良鑑王錫爲左右僕射.

#高麗史9卷-世家9-文宗3-37-04-1083
二月丁未朔賜群臣祿牌.

#高麗史9卷-世家9-文宗3-37-05-1083
辛未東女眞歸德將軍姚彬寧遠將軍方鎭等來獻馬各賜職賞.

#高麗史9卷-世家9-文宗3-37-06-1083
三月丁丑賜陰鼎等及第.

#高麗史9卷-世家9-文宗3-37-07-1083
己丑命太子迎宋朝大藏經置于開國寺仍設道場.

#高麗史9卷-世家9-文宗3-37-08-1083
辛卯幸開國寺.

#高麗史9卷-世家9-文宗3-37-09-1083
夏四月乙丑王子?卒.

#高麗史9卷-世家9-文宗3-37-10-1083
癸酉制曰: “自春而夏農事方興霜雹爲災言念獄囚慮有寃滯內外罪囚宜從寬典凡內外土木之役悉令停罷.”

#高麗史9卷-世家9-文宗3-37-11-1083
五月丙子王不豫.

#高麗史9卷-世家9-文宗3-37-12-1083
癸卯太白晝見.

#高麗史9卷-世家9-文宗3-37-13-1083
六月丁卯禱雨于宗廟社稷.

#高麗史9卷-世家9-文宗3-37-14-1083
秋七月癸丑百官設華嚴經道場于興國寺五日以祈風雨調順.

#高麗史9卷-世家9-文宗3-37-15-1083
辛酉王疾篤遺詔曰: “朕以?躬纘守祖業天命有數寢疾彌留閔予不祐已及大期一日萬機不可乍曠今以軍國政事一以委太子勳用傳寶位卿等宜體懇言勉盡忠孝.” 遂薨于重光殿殯于宣德殿之西壽六十五在位三十七年王幼聰哲及長好學善射志略宏遠寬仁容衆凡所聽斷不復遺忘謚曰仁孝廟號文宗葬于佛日寺南麓陵曰景陵仁宗十八年加謚剛正高宗四十年加明戴.

#高麗史9卷-世家9-文宗3-37-16-1083
○李齊賢贊曰: “顯德靖文父作子述兄終弟及首尾幾八十年可謂盛矣而文宗躬勤節儉進用賢才愛民恤刑崇學敬老名器不假於匪人威權不移於近?雖戚里之親無功不賞左右之愛有罪必罰宦官給使不過十數輩內侍必選有功能者充之亦不過二十餘人冗官省而事簡費用節而國富大倉之粟陳陳相因家給人足時號*大平宋朝每錫褒賞之命遼氏歲講慶壽之禮東倭浮海而獻琛北貊?關而受廛故林完以爲我朝賢聖之君也獨其徙一畿縣作一僧寺侈峻宇於宮闕?崇墉於國都黃金爲塔百物稱是殆將比擬蕭梁而不知欲成人之美者歎息於斯焉耳.”

#高麗史9卷-世家9-順宗-00-00-0000
順宗.

#高麗史9卷-世家9-順宗-00-01-0000
順宗宣惠大王諱勳字義恭古諱烋文宗長子母曰仁睿太后李氏文宗元年十二月己酉生八年二月冊爲王太子三十七年七月辛酉文宗薨奉遺詔卽位遣左拾遺知制誥吳仁俊如遼告哀八月甲申葬文宗于景陵庚子御神鳳樓赦冬十月癸酉朔設道場于會慶殿三日飯僧三萬. 甲申制: “加王弟運守太師兼中書令食實封一千戶.” 王小有疾居廬哀毁疾益篤. 乙未命母弟國原公運權摠國事遺詔曰: “朕比承君父之遺言獲主邦家之重器每思?質謬膺顧托之權樂與群公共講長久之策冀保祖宗之慶永光堂構之功不謂居喪過哀積憂成患經時累朔有加無?爰及冬初遂至大漸念明滅風燈之體寧免幻期而纂承社稷之圖合憑預屬今母弟守太師中書令國原公運多能天縱盛德日?稼穡艱難備明乃事刑政利病悉究于心如其升九五之尊足以安億兆之望可於柩所便卽君權凡於國朝賞罰大事一?嗣君處分在外州鎭官員只於本郡擧哀輒不得擅離理所喪服之制以日易月山陵制度務從儉約於戱生也有涯難?者始終大義人誰不沒所傷者脩短異途惟憑一二股肱中外文武同輸忠力輔我親王庶延寶曆之無窮長使環區之有寄卽朕之瞑目復何憾哉.” 是日薨于喪次移殯于宣德殿壽三十七謚曰宣惠廟號順宗葬于城南陵曰成陵仁宗十八年加謚英明高宗四十年加靖憲.

#高麗史9卷-世家9-順宗-00-02-0000
○李齊賢贊曰: “三年之喪自天子達于庶人然其所謂齊衰之服?粥之食顔色之戚哭泣之哀使四方來觀而悅者自?文公之後未之聞也順宗遭文考之喪哀毁成疾四月而逝雖於聖人之制有所過焉其親愛之誠則至矣.”

世家卷第九.


#高麗史10卷-世家10-00-00-00-0000
世家卷第十. 高麗史十.
正憲大夫工曹判書集賢殿大提學知  經筵春秋館事兼成均大司成臣鄭麟趾奉  敎修.

#高麗史10卷-世家10-宣宗-00-00-0000
宣宗.

#高麗史10卷-世家10-宣宗-00-01-0000
宣宗安成思孝大王諱運字繼天古諱蒸又祈. 文宗第二子順宗母弟文宗三年九月庚子生. 幼而聰慧及長孝敬恭儉識量弘遠. 博覽經史尤工製述. 十年三月冊爲國原侯累封尙書令進爵爲公三十七年七月順宗卽位加守太師兼中書令. 十月乙未順宗薨丙申奉遺詔服袞冕卽位於宣政殿受百官賀.

#高麗史10卷-世家10-宣宗-00-02-0000
丁酉設金剛明經道場於乾德殿.

#高麗史10卷-世家10-宣宗-00-03-0000
戊戌王率百官服喪服詣宣政殿行祭. 禮畢百官詣西上閤門奉慰又陳慰于慈壽殿.

#高麗史10卷-世家10-宣宗-00-04-0000
十一月庚申親臨啓殯哭盡哀葬于成陵.

#高麗史10卷-世家10-宣宗-00-05-0000
丁卯翰林院奏: “凡內外州府郡縣寺院公私門館號及臣僚以下名犯御諱者及音同者請改之.” 制從之.

#高麗史10卷-世家10-宣宗-00-06-0000
戊辰御神鳳樓赦加文武官一級.

#高麗史10卷-世家10-宣宗-00-07-0000
是月遣侍御史李資仁如遼告喪.

#高麗史10卷-世家10-宣宗-00-08-0000
十二月壬申設華嚴經道場于乾德殿五日.

#高麗史10卷-世家10-宣宗-00-09-0000
丁丑設八關會御神鳳樓前帳殿受百官賀遂幸法王寺. 以前月値國恤至是行之.

#高麗史10卷-世家10-宣宗-00-10-0000
丁亥御乾德殿視朝退御宣政殿. 門下侍郞平章事李靖恭中書侍郞平章事金良鑑?知政事王錫柳洪陳時政得失.

#高麗史10卷-世家10-宣宗-01-01-1084
○(甲子)元年春正月辛丑朔放朝賀.

#高麗史10卷-世家10-宣宗-01-02-1084
己巳普濟寺僧貞雙等奏: “九山門?學僧徒請依進士例三年一選.” 從之.

#高麗史10卷-世家10-宣宗-01-03-1084
三月庚子朔東女眞將軍分那老等二十人來獻馬.

#高麗史10卷-世家10-宣宗-01-04-1084
夏四月遼遣?祭使益州管內觀察使耶律信慰問使廣州管內觀察使耶律彦等來. 甲戌祭文宗曰: “惟靈性極禮義之端體涵中和之粹王爵馭貴早襲靑社之封木神則仁全賦東方之氣躬懷忠款以力行職述貢儀而歲至一匡致主朝廷賴其勳千里于蕃生民受其賜方當拱手以仰成何意上天之不遺聞訃悼懷輟朝增?嗚呼歲陰不留人生如寄一千年時運之逢五十載君臣之義遽藏夜壑之舟難?東園之器宜?遣於?音?往申於奠禮魂兮有知歆此至意.” 丁丑祭順宗曰: “惟靈辰象純精嶽瀆秀氣慶發世國才爲王臣甫從英妙之年爰被寵嘉之命撫封日域述職天朝翊戴輸勤開庇底乂方茂稱藩之績遽纏陟岵之憂議以奪情?其襲爵指??之旣駕聞驛訃之云來復嗟殲良益用震悼何舟壑之不息乃人琴之俱亡言念忠圖想見風矩臨遣輪馭往陳奠觴冥神有知諒我遐意.”

#高麗史10卷-世家10-宣宗-01-05-1084
五月壬戌賜高旻翼等及第.

#高麗史10卷-世家10-宣宗-01-06-1084
六月壬午東女眞寇興海郡母山津農場戍卒擊敗之擒五人.

#高麗史10卷-世家10-宣宗-01-07-1084
戊子日本國筑前州商客信通等獻水銀二百五十斤.

#高麗史10卷-世家10-宣宗-01-08-1084
乙未王子生於延和宮.

#高麗史10卷-世家10-宣宗-01-09-1084
秋八月壬申制: “顯宗南幸時門下侍中朴成傑扈從有功於三韓後壁上功臣楊規等錄*券?錄施行.”

#高麗史10卷-世家10-宣宗-01-10-1084
甲申宋遣祭奠使左諫議大夫楊景略副使禮賓使王舜封弔慰使右諫議大夫錢?副使西上閤門副使宋球等來. 辛卯祭奠使聚僧徒設道場於文宗魂殿三晝夜壬辰又設於順宗魂堂癸巳祭文宗祝曰: “惟王紹承慶緖撫有侯封道民師俗禮義是宗壹意朝廷倦倦者忠百名修貢旣久益恭重溟萬里一葦以通精誠所兆風濤順從維此中國四海會同較功悼德孰與王宗謂宜壽考藩屛于東遽玆淪謝傷?何窮遣使陳奠以寓予衷.” 詔曰: “父兄之喪人倫之大?贈賻之禮朝廷之至恩興言恭順之蕃宜被哀榮之典特馳使指往致奠儀以示眷存以慰號慕.” 其弔慰書曰: “不意閔凶奄失所?復聞同産相繼淪亡痛毒?仍何以勝處達於予聽良用惻傷卿紹承父兄素有孝友?能抑割以副眷存今遣使弔慰兼賜卿弔慰物色具如別錄至可領也.” 甲午祭順宗曰: “惟王資質茂美孝友夙成履信思順休有德聲營營服喪得禮之經撫綏一國良?民情謂膺遐福保此安榮爲屛爲翰翼戴朝廷如何不淑沈?遽?惟天報施稱物平衡孰云積善而夭厥齡飭我使指爰棘其行庶陳薄奠以寫斯誠.”

#高麗史10卷-世家10-宣宗-01-11-1084
以王生日爲天元節.

#高麗史10卷-世家10-宣宗-01-12-1084
九月己亥宴宋使于會慶殿壬寅又如之甲辰餞宴附表以謝.

#高麗史10卷-世家10-宣宗-02-01-1085
○(乙丑)二年春二月丁卯設天帝釋道場于文德殿.

#高麗史10卷-世家10-宣宗-02-02-1085
辛未設金剛經道場于乾德殿七日.

#高麗史10卷-世家10-宣宗-02-03-1085
癸酉遼報改元大安王命有司告于*大廟六陵.

#高麗史10卷-世家10-宣宗-02-04-1085
乙亥始令駕幸時奉仁王般若經前導遵宋制也.

#高麗史10卷-世家10-宣宗-02-05-1085
丁丑對馬島勾當官遣使進柑橘.

#高麗史10卷-世家10-宣宗-02-06-1085
丁亥幸歸法寺飯僧.

#高麗史10卷-世家10-宣宗-02-07-1085
三月丙申王欲詣文考返魂堂行寒食兼上巳祭有司以無哭位難之王曰: “禮當從宜” 遂?法從而往.

#高麗史10卷-世家10-宣宗-02-08-1085
戊戌宋密州報帝崩皇太子卽位.

#高麗史10卷-世家10-宣宗-02-09-1085
戊申設佛頂道場于文德殿.

#高麗史10卷-世家10-宣宗-02-10-1085
甲寅王如興王寺飯僧.

#高麗史10卷-世家10-宣宗-02-11-1085
夏四月庚午王弟釋煦逃入宋.

#高麗史10卷-世家10-宣宗-02-12-1085
賜金晙等及第.

#高麗史10卷-世家10-宣宗-02-13-1085
戊寅幸外帝釋院.

#高麗史10卷-世家10-宣宗-02-14-1085
甲申親醮于毬庭.

#高麗史10卷-世家10-宣宗-02-15-1085
庚寅以旱命有司講雲雨經於臨海院七日又禱于山嶽壬辰命近臣錄囚放輕繫.

#高麗史10卷-世家10-宣宗-02-16-1085
五月甲寅設金剛明經道場于乾德殿七日禱雨.

#高麗史10卷-世家10-宣宗-02-17-1085
六月丁丑王受菩薩戒於乾德殿.

#高麗史10卷-世家10-宣宗-02-18-1085
秋七月壬寅饗年八十以上男女于毬庭賜衣帶例物有差.

#高麗史10卷-世家10-宣宗-02-19-1085
壬子以文宗大祥幸興王寺行香.

#高麗史10卷-世家10-宣宗-02-20-1085
八月辛未遣戶部尙書金上琦禮部侍郞崔思文如宋弔慰工部尙書林?兵部侍郞李資仁賀登極.

#高麗史10卷-世家10-宣宗-02-21-1085
丁丑奉安文宗神御于景靈殿親行奠禮.

#高麗史10卷-世家10-宣宗-02-22-1085
戊寅御宣政殿聽斷刑部所奏死囚停音樂進素膳.

#高麗史10卷-世家10-宣宗-02-23-1085
九月己酉放輕繫.

#高麗史10卷-世家10-宣宗-02-24-1085
壬子親奠于順宗魂殿.

#高麗史10卷-世家10-宣宗-02-25-1085
遼遣御史中丞李可及來賀生辰不及期人嘲之曰: “使名可及何不及耶.”

#高麗史10卷-世家10-宣宗-02-26-1085
冬十月癸酉?文宗于*大廟.

#高麗史10卷-世家10-宣宗-02-27-1085
乙亥設百高座道場於會慶殿講仁王經三日飯僧三萬.

#高麗史10卷-世家10-宣宗-02-28-1085
十一月丁酉?順宗于*大廟.

#高麗史10卷-世家10-宣宗-02-29-1085
丙午遼遣落起復使高州管內觀察使耶律盛來.

#高麗史10卷-世家10-宣宗-02-30-1085
癸丑遼遣保靜軍節度使蕭璋崇祿卿溫嶠等來冊王爲特進檢校太師兼中書令上柱國食邑一萬戶食實封一千戶兼賜冠冕車馬圭印衣帶綵*?{段}等物己未王受冊于南郊.

#高麗史10卷-世家10-宣宗-03-01-1086
○(丙寅)三年春正月己未以外戚禮部侍郞李預妻王氏等授尙宮以下內職爲王太后宮官賜俸有差.

#高麗史10卷-世家10-宣宗-03-02-1086
二月庚申朔以守太師兼中書令崔?守太尉門下侍中金元?配享靖宗廟; 守太尉門下侍中崔齊顔守太師兼中書令李子淵檢校太師門下侍中王寵之守太尉中書令崔惟善配享文宗廟.

#高麗史10卷-世家10-宣宗-03-03-1086
丙寅王上冊于王太后御乾德殿受中外賀賜群臣宴.

#高麗史10卷-世家10-宣宗-03-04-1086
?羅游擊將軍加於乃等來賀獻方物.

#高麗史10卷-世家10-宣宗-03-05-1086
丁卯積慶宮主適扶餘侯*??.

#高麗史10卷-世家10-宣宗-03-06-1086
戊辰御神鳳樓大赦.

#高麗史10卷-世家10-宣宗-03-07-1086
庚辰以朝鮮公燾?林公熙守太保; 常安侯琇扶餘侯*??金官侯*??卞韓侯?守司徒; 辰韓侯愉守司空.

#高麗史10卷-世家10-宣宗-03-08-1086
閏月甲寅遣衛尉少卿崔思說如遼賀天安節殿中少監郭尙獻方物戶部侍郞金士珍謝賀生辰.

#高麗史10卷-世家10-宣宗-03-09-1086
三月辛酉避先王謚改侍中崔肅謚仁孝爲忠懿.

#高麗史10卷-世家10-宣宗-03-10-1086
己卯對馬島勾當官遣使獻方物.

#高麗史10卷-世家10-宣宗-03-11-1086
乙酉禱雨于山川.

#高麗史10卷-世家10-宣宗-03-12-1086
夏四月癸巳又禱.

#高麗史10卷-世家10-宣宗-03-13-1086
甲午以盧神烈爲戶部尙書; 文幹攝兵部尙書; 王國?爲衛尉卿.

#高麗史10卷-世家10-宣宗-03-14-1086
辛丑有司以久旱徙市.

#高麗史10卷-世家10-宣宗-03-15-1086
庚戌親?*大廟加上太祖以下先王先后尊號.

#高麗史10卷-世家10-宣宗-03-16-1086
癸丑以李靖恭爲門下侍中判尙書吏部事; 崔奭金良鑑?爲門下侍郞平章事; 柳洪王錫爲中書侍郞平章; 盧旦爲尙書左僕射?知政事; 崔思諒爲中樞院使; 文晃知中樞院事.

#高麗史10卷-世家10-宣宗-03-17-1086
甲寅以?饗曲赦.

#高麗史10卷-世家10-宣宗-03-18-1086
五月戊午御乾德殿覆試賜朴景伯等及第.

#高麗史10卷-世家10-宣宗-03-19-1086
丙子遣尙書禮部侍郞崔洪嗣如遼謝落起復; 禮賓卿李資智賀正; 知中樞院事李子威尙書左丞黃宗慤謝冊命; 又遣告奏使尙書右丞韓瑩時遼欲於鴨綠江將起?場故請罷之.

#高麗史10卷-世家10-宣宗-03-20-1086
太白晝見.

#高麗史10卷-世家10-宣宗-03-21-1086
六月丁亥朔王如奉恩寺.

#高麗史10卷-世家10-宣宗-03-22-1086
癸卯詔曰: “朕承遺命?居大位近來變怪屢作旱魃爲?庶賴佛神之陰護群臣匡輔之力而使陰陽順序上下咸和省躬責己屢示恩宥尙不得雨此盖?德所致然恐群下所行或不合義命世賢材棄不見用惟爾文武常?官致政舊德及散任三品以上員限今月二十六日各上封事朕之過失刑政之得失民庶之弊?直言不諱. 又擧忠直淸廉有才德者各一人男女僧道篤行孝順及不孝悌者在官不守公道擾亂法度侵害小民者具錄以聞.”

#高麗史10卷-世家10-宣宗-03-23-1086
秋七月丙寅詔曰: “朕覽群臣所上封事多言世俗尙侈靡莫有禁制其令所司與宰臣諸學士風憲長官據先王典禮凡衣服車馬品制斟酌詳定以聞.”

#高麗史10卷-世家10-宣宗-03-24-1086
戊寅德宗后金氏薨.

#高麗史10卷-世家10-宣宗-03-25-1086
八月丙戌朔以刑部尙書邵台輔爲西北面兵馬使; 工部尙書柳奭爲東北面兵馬使.

#高麗史10卷-世家10-宣宗-03-26-1086
癸卯宣慰國老賜宴於閤門駕幸毬庭親饗庶老男女賜物有差篤疾廢疾者別給酒食.

#高麗史10卷-世家10-宣宗-03-27-1086
九月戊午召兩京武官閱射于東亭數月而罷.

#高麗史10卷-世家10-宣宗-03-28-1086
甲子遼遣守殿中監史洵直來賀生辰.

#高麗史10卷-世家10-宣宗-03-29-1086
丁卯卞韓侯?卒.

#高麗史10卷-世家10-宣宗-03-30-1086
冬十月甲辰命內外官表賀太后生辰且於正至八關亦如之永爲定制.

#高麗史10卷-世家10-宣宗-03-31-1086
己酉祈雪.

#高麗史10卷-世家10-宣宗-03-32-1086
十一月壬戌親醮祈雪.

#高麗史10卷-世家10-宣宗-03-33-1086
戊辰設八關會幸法王寺遂幸神衆院己巳大會雪侍宴群臣皆霑服及夕將還天霽月明王駐輦昌德門外命諸王奉觴獻壽諫議金上琦李資仁補闕魏繼廷諫乃止.

#高麗史10卷-世家10-宣宗-03-34-1086
十二月戊戌召兩京文官閱射于東亭.

#高麗史10卷-世家10-宣宗-04-01-1087
○(丁卯)四年春正月甲寅朔放朝賀.

#高麗史10卷-世家10-宣宗-04-02-1087
乙丑遣告奏使秘書監林昌?如遼.

#高麗史10卷-世家10-宣宗-04-03-1087
己巳命有司祭山川廟社以祈神兵助戰.

#高麗史10卷-世家10-宣宗-04-04-1087
甲戌親醮于會慶殿.

#高麗史10卷-世家10-宣宗-04-05-1087
戊寅東女眞將軍阿盧漢等十九人來獻土物.

#高麗史10卷-世家10-宣宗-04-06-1087
己卯以邵台輔爲吏部尙書.

#高麗史10卷-世家10-宣宗-04-07-1087
庚辰遣密進使閤門引進使金漢忠如遼.

#高麗史10卷-世家10-宣宗-04-08-1087
二月庚寅以林?爲御史大夫; 高景爲御史雜端; 崔思說爲侍御史.

#高麗史10卷-世家10-宣宗-04-09-1087
甲午幸開國寺慶成大藏經.

#高麗史10卷-世家10-宣宗-04-10-1087
丁酉燃燈王如奉恩寺.

#高麗史10卷-世家10-宣宗-04-11-1087
東女眞將軍怪八等十九人來獻馬.

#高麗史10卷-世家10-宣宗-04-12-1087
癸卯太白晝見.

#高麗史10卷-世家10-宣宗-04-13-1087
三月丙辰幸龜山寺飯僧.

#高麗史10卷-世家10-宣宗-04-14-1087
己未王如興王寺慶成大藏殿.

#高麗史10卷-世家10-宣宗-04-15-1087
辛酉西女眞酋長所隱豆等十三人來獻土物賜爵.

#高麗史10卷-世家10-宣宗-04-16-1087
癸亥以崔奭權判尙書吏部事.

#高麗史10卷-世家10-宣宗-04-17-1087
壬申日本商重元親宗等三十二人來獻方物.

#高麗史10卷-世家10-宣宗-04-18-1087
甲戌宋商徐?等二十人來獻新註華嚴經板.

#高麗史10卷-世家10-宣宗-04-19-1087
丙子親醮太一於文德殿以祈風雨調順.

#高麗史10卷-世家10-宣宗-04-20-1087
戊寅放輕繫.

#高麗史10卷-世家10-宣宗-04-21-1087
庚辰御宣政殿視事門下侍郞平章事崔奭金良鑑中書侍郞平章事柳洪陳時政得失.

#高麗史10卷-世家10-宣宗-04-22-1087
夏四月丙戌宋商傅高等二十人來獻土物.

#高麗史10卷-世家10-宣宗-04-23-1087
戊子中書侍郞平章事王錫卒輟朝三日.

#高麗史10卷-世家10-宣宗-04-24-1087
庚子幸歸法寺慶成大藏經.

#高麗史10卷-世家10-宣宗-04-25-1087
乙巳設金剛經道場于乾德殿七日禱雨戊申又禱于普濟寺.

#高麗史10卷-世家10-宣宗-04-26-1087
五月丁巳再雩.

#高麗史10卷-世家10-宣宗-04-27-1087
丁卯王服素?謁顯陵上竹冊.

#高麗史10卷-世家10-宣宗-04-28-1087
戊辰設仁王道場於文德殿.

#高麗史10卷-世家10-宣宗-04-29-1087
庚午謁景陵壬申謁昌陵皆上竹冊冊曰: “饗祖之嚴羲易式崇乎殷薦感神之理虞書盖貴乎至?興言孝思合?毖祀伏念臣謬將?昧獲襲燕貽感時軫?*?{?}之心撰日擧拜虔之禮命百?之執?贊盛儀?九州之宜用備馨奠仰冀亶聰之鑑曲容克敬之懷在天競耀於靈威俯覃純?歷世寢宣於景化致保昌期.”

#高麗史10卷-世家10-宣宗-04-30-1087
甲戌以崔奭修國史; 金良鑑判尙書戶部事; 崔思諒?知政事兼西京留守使.

#高麗史10卷-世家10-宣宗-04-31-1087
乙亥以金行瓊爲門下侍郞同中書平章事.

#高麗史10卷-世家10-宣宗-04-32-1087
己卯親醮于會慶殿禱雨.

#高麗史10卷-世家10-宣宗-04-33-1087
六月壬午王如奉恩寺.

#高麗史10卷-世家10-宣宗-04-34-1087
乙酉設消?道場于會慶殿七日.

#高麗史10卷-世家10-宣宗-04-35-1087
丙申幸法王寺.

#高麗史10卷-世家10-宣宗-04-36-1087
辛丑放輕繫.

#高麗史10卷-世家10-宣宗-04-37-1087
秋七月癸丑以文晃爲西北路兵馬使兼知中軍兵馬事; 李子威爲東北面兵馬使兼知行營兵馬事.

#高麗史10卷-世家10-宣宗-04-38-1087
丙辰醮于內庭.

#高麗史10卷-世家10-宣宗-04-39-1087
己巳王如興王寺.

#高麗史10卷-世家10-宣宗-04-40-1087
庚午東南道都部署奏: “日本國對馬島元平等四十人來獻眞珠水銀寶刀牛馬.”

#高麗史10卷-世家10-宣宗-04-41-1087
壬申御宣政殿視事崔奭金良鑑柳洪崔思諒奏陳時政得失.

#高麗史10卷-世家10-宣宗-04-42-1087
八月癸未御宣政殿聽斷死刑.

#高麗史10卷-世家10-宣宗-04-43-1087
乙酉幸王輪寺.

#高麗史10卷-世家10-宣宗-04-44-1087
己亥改崇慶宮曰保寧; 慶興院曰元禧宮.

#高麗史10卷-世家10-宣宗-04-45-1087
丙午幸西京.

#高麗史10卷-世家10-宣宗-04-46-1087
丁未以御史大夫林?爲西北路兵馬使; 司宰卿尹翼商知東北路兵馬事.

#高麗史10卷-世家10-宣宗-04-47-1087
九月庚戌朔王次懷蛟驛夜扈衛軍營火.

#高麗史10卷-世家10-宣宗-04-48-1087
辛亥宴侍臣于大同江樓船.

#高麗史10卷-世家10-宣宗-04-49-1087
癸丑御長樂殿視事.

#高麗史10卷-世家10-宣宗-04-50-1087
戊午遼遣高州管內觀察使高惠來賀生辰.

#高麗史10卷-世家10-宣宗-04-51-1087
甲子以崔奭爲檢校太保; 崔思諒檢校太子太師; 文晃檢校太子大傅; 李子威檢校司空.

#高麗史10卷-世家10-宣宗-04-52-1087
癸酉幸興福寺.

#高麗史10卷-世家10-宣宗-04-53-1087
丙子放輕繫.

#高麗史10卷-世家10-宣宗-04-54-1087
戊寅設燃燈道場于興國寺又點燈于宮城內外街衢.

#高麗史10卷-世家10-宣宗-04-55-1087
冬十月己卯朔幸興國寺.

#高麗史10卷-世家10-宣宗-04-56-1087
癸未幸重興寺.

#高麗史10卷-世家10-宣宗-04-57-1087
乙酉親醮于內殿.

#高麗史10卷-世家10-宣宗-04-58-1087
丁亥王游覽觀風亭及九梯宮遂幸永明寺行香御龍船至大同江入夜乃還.

#高麗史10卷-世家10-宣宗-04-59-1087
壬辰設八關會御靈鳳樓浮?觀樂遂幸興國寺.

#高麗史10卷-世家10-宣宗-04-60-1087
遣告奏使禮賓少卿柳伸如遼.

#高麗史10卷-世家10-宣宗-04-61-1087
癸巳宴親王侍臣于浮?.

#高麗史10卷-世家10-宣宗-04-62-1087
乙未幸興福金剛二寺.

#高麗史10卷-世家10-宣宗-04-63-1087
丙申幸弘福仁王二寺遂幸梯淵御樓船置酒沿流至大同江觀射.

#高麗史10卷-世家10-宣宗-04-64-1087
設百座道場於上京會慶殿飯僧三萬于毬庭.

#高麗史10卷-世家10-宣宗-04-65-1087
戊戌宴群臣于長樂殿.

#高麗史10卷-世家10-宣宗-04-66-1087
十一月乙卯至自西京.

#高麗史10卷-世家10-宣宗-04-67-1087
丙辰遣衛尉少卿庾晳如遼謝賀生辰.

#高麗史10卷-世家10-宣宗-04-68-1087
壬戌設八關會幸法王寺.

#高麗史10卷-世家10-宣宗-04-69-1087
己巳遣殿中少監金德均如遼獻方物.

#高麗史10卷-世家10-宣宗-04-70-1087
辛未以維旦爲分司兵部尙書知西京留守事; 黃宗慤爲衛尉卿西京副留守.

#高麗史10卷-世家10-宣宗-04-71-1087
丁丑尙書右僕射任禧悅卒輟朝一日.

#高麗史10卷-世家10-宣宗-04-72-1087
十二月己卯朔遣出推使侍御史崔思說于全晉羅州道; 尙書兵部員外郞李瑋于慶尙州道; 閤門祗候尹瓘于廣忠淸州道.

#高麗史10卷-世家10-宣宗-04-73-1087
己丑遣刑部侍郞崔?如遼賀天安節.

#高麗史10卷-世家10-宣宗-04-74-1087
庚寅以崔奭守太尉判尙書吏部事監修國史; 金良鑑守太尉; 柳洪守司空; 崔思諒修國史; 文晃知中樞院事; 李子威同知中樞院事; 金忠義爲戶部尙書; 朴寅亮爲翰林學士承旨: 李預爲翰林學士.

#高麗史10卷-世家10-宣宗-04-75-1087
甲午放輕繫.

#高麗史10卷-世家10-宣宗-05-01-1088
○(戊辰)五年春正月己酉朔放朝賀.

#高麗史10卷-世家10-宣宗-05-02-1088
戊午遼遣橫宣使御史大夫耶律延壽來.

#高麗史10卷-世家10-宣宗-05-03-1088
二月甲午以遼議置?場於鴨江岸遣中樞院副使李顔托爲藏經燒香使往龜州密備邊事.

#高麗史10卷-世家10-宣宗-05-04-1088
三月己酉命中書侍郞平章事柳洪右承宣高景設醮于氈城修舊禮也.

#高麗史10卷-世家10-宣宗-05-05-1088
甲子賜金富弼等及第.

#高麗史10卷-世家10-宣宗-05-06-1088
戊辰以崔思齊爲中樞院使.

#高麗史10卷-世家10-宣宗-05-07-1088
夏四月丙申以旱甚王率百寮如南郊再雩以六事自責曰: “政不一歟? 民失職歟? 宮室崇歟? 婦謁盛歟? 苞?行歟? 讒夫昌歟?” 使童男童女各八人且舞而呼雩避正殿?常膳徹樂露坐聽政壬寅又禱于宗廟社稷山川.

#高麗史10卷-世家10-宣宗-05-08-1088
五月辛亥宋明州歸我羅州飄風人楊福等男女二十三人.

#高麗史10卷-世家10-宣宗-05-09-1088
己未遼東京回禮使檢校右散騎常侍高德信來.

#高麗史10卷-世家10-宣宗-05-10-1088
癸酉詔曰: “朕不明于德皇天示譴三月不雨慄慄危懼豈中外囹圄有?災乎其輕囚薄罪?原之.”

#高麗史10卷-世家10-宣宗-05-11-1088
秋七月宋明州歸我耽羅飄風人用?等十人.

#高麗史10卷-世家10-宣宗-05-12-1088
九月遣太僕少卿金先錫如遼乞罷?場表曰: “三瀆靡從雖懼冒煩之非禮一方所願豈當緘?以不言?昔者投?上書萬姓悉通於窮告*????四聰勿?於登聞幸遭宸鑑之至公?寫民情而更達臣伏審承天皇太后臨朝稱制賜履劃封舞干?格於舜文執玉甫?於禹會?憐臣節霑被睿恩自天皇鶴柱之城西收彼岸限日子鼈橋之水東割我疆統和十二甲午年入朝正位高良齎到天輔皇帝詔書: ‘?高麗國王王治省東京留守遜寧奏卿欲取九月初發丁夫修築城砦至十月上旬已畢卿才惟天縱智達時機樂輸事大之誠遠奉來庭之禮適因農隙遠集丁夫用防曠野之寇攘先築要津之城壘雅符朝旨深?時情?彼女眞早歸皇化服我威信不敢非違但速務於完修固永期於通泰.’ 其於眷注豈捨寐興于時陪臣徐熙掌界而管臨留守遜寧奉宣而商議各當兩境分築諸城是故遣河拱辰於?門爲勾當使於鴨綠晝則出監於東?夜則入宿於內城遂仗天威漸?草竊後來無備邊候益閑聖宗之?墨未乾太后之慈言如昨甲寅年河梁造舟而通路乙卯歲州城入境以置軍乙未設弓口而創亭丙申允需頭而毁舍詔曰: ‘自餘?事?守恒規’ 又壬寅年欲設買賣院於義宣軍南論申則葺修設罷甲寅歲始排探守庵於定戎城北回報曰起盖年深當國代代忠勤年年貢覲幾遣乎?車章奏未?乎庵守城橋?及玆辰欲營新市似負先朝之遺旨弗矜小國之竭誠數千里之輪蹄往來忘倦九十年之苞?輸獻無功百舌咨嗟群心怨望今臣肇承先閥恪守外蕃?寸悰更切於激?何片利將興於締構界連大楚?和誓效於灌瓜地狹長沙?舞尙難於回袖屢飛?奏莫奉綸兪上?蓋高下慙有衆伏望皇帝陛下排?臣之橫議念邊府之殷憂任耕鑿於田原復安舊業禁??之場屋無使新成?免驚騷永圖報效.”

#高麗史10卷-世家10-宣宗-05-13-1088
冬十月丁丑遼遣*大常少卿鄭碩來賀生辰.

#高麗史10卷-世家10-宣宗-05-14-1088
十一月癸亥賜延和宮元子名昱賜銀器匹*?{段}布穀鞍?奴婢. 王奉太后宴于壽春宮朝鮮?林常安三公扶餘金官二侯侍宴竟夜而罷.

#高麗史10卷-世家10-宣宗-05-15-1088
壬申金先錫還自遼回詔曰: “屢抗封章請停?易諒惟細故?假繁辭邇然議於便宜?未期於創置務從安帖以盡傾輸釋乃深疑體予至意.”

#高麗史10卷-世家10-宣宗-05-16-1088
十二月庚子以李顔爲刑部尙書?知政事; 李資仁爲殿中監中樞院副使.

#高麗史10卷-世家10-宣宗-05-17-1088
是歲遼遣使賜羊二千口車二十三兩馬三匹.

#高麗史10卷-世家10-宣宗-06-01-1089
○(己巳)六年春正月壬申朔放朝賀.

#高麗史10卷-世家10-宣宗-06-02-1089
乙亥發新興倉粟施京城諸佛寺設齋祈福.

#高麗史10卷-世家10-宣宗-06-03-1089
戊戌設消災道場于會慶殿五日.

#高麗史10卷-世家10-宣宗-06-04-1089
二月辛酉親祀天地山川于毬庭以祈福.

#高麗史10卷-世家10-宣宗-06-05-1089
三月庚寅設楞嚴道場于乾德殿七日.

#高麗史10卷-世家10-宣宗-06-06-1089
夏四月辛丑朔隕霜.

#高麗史10卷-世家10-宣宗-06-07-1089
六月辛丑禱雨于宗廟七陵.

#高麗史10卷-世家10-宣宗-06-08-1089
庚申以崔思齊?知政事; 朴寅亮同知中樞院事; 徐靖爲三司使; 金上琦爲右散騎常侍.

#高麗史10卷-世家10-宣宗-06-09-1089
秋八月甲辰東女眞歸德將軍西害等十四人來獻馬.

#高麗史10卷-世家10-宣宗-06-10-1089
庚戌宋明州歸我飄風人李勤甫等二十四人.

#高麗史10卷-世家10-宣宗-06-11-1089
癸丑以修葺國學備儀仗移安文宣王于順天館.

#高麗史10卷-世家10-宣宗-06-12-1089
丙辰斷死刑.

#高麗史10卷-世家10-宣宗-06-13-1089
日本國大宰府商客來獻水銀眞珠弓箭刀劒.

#高麗史10卷-世家10-宣宗-06-14-1089
九月乙亥遼遣永州管內觀察使楊璘來賀生辰.

#高麗史10卷-世家10-宣宗-06-15-1089
丁丑以天元節宴遼使于乾德殿王製賀聖朝詞曰: “露冷風高秋夜淸月華明披香殿裏欲三更沸歌聲擾擾人生都似幻莫貪榮好將美?滿金?暢?情.”

#高麗史10卷-世家10-宣宗-06-16-1089
冬十月己亥宋商楊註等四十人來獻土物.

#高麗史10卷-世家10-宣宗-06-17-1089
己酉宋商徐成等五十九人來獻土物.

#高麗史10卷-世家10-宣宗-06-18-1089
辛亥講仁王經于會慶殿三日飯僧三萬.

#高麗史10卷-世家10-宣宗-06-19-1089
戊午?新鑄十三層黃金塔于會慶殿設慶讚會.

#高麗史10卷-世家10-宣宗-06-20-1089
宋商李珠楊甫楊俊等一百二十七人來獻土物.

#高麗史10卷-世家10-宣宗-06-21-1089
辛酉王太后始創國淸寺.

#高麗史10卷-世家10-宣宗-06-22-1089
十一月丁卯朔日食.

#高麗史10卷-世家10-宣宗-06-23-1089
東女眞酋長高舍等二十一人來獻馬.

#高麗史10卷-世家10-宣宗-06-24-1089
十二月守司空柳洪新第成王命*大僕卿李資義齎詔賜銀器匹*?{段}鞍馬.

#高麗史10卷-世家10-宣宗-07-01-1090
○(庚午)七年春正月丁卯朔放朝賀.

#高麗史10卷-世家10-宣宗-07-02-1090
己丑禮賓省據?羅勾當使申狀奏: “星主游擊將軍加良仍死母弟陪戎副尉高福令繼之?賻之物宜準舊例支送.” 制可.

#高麗史10卷-世家10-宣宗-07-03-1090
壬辰普濟寺水陸堂火. 先是嬖人攝戶部郞中知太史局事崔士謙入宋求得水陸儀文請王作此堂功未畢而火.

#高麗史10卷-世家10-宣宗-07-04-1090
二月甲寅東女眞都領也沙等十七人來獻馬賜物有差.

#高麗史10卷-世家10-宣宗-07-05-1090
丙辰以柳洪爲門下侍郞平章事判兵部事; 崔思齊爲中書侍郞同中書門下平章事; 李子威爲尙書右僕射?知政事修國史.

#高麗史10卷-世家10-宣宗-07-06-1090
己未東女眞都領*?於乃等二十二人來獻馬.

#高麗史10卷-世家10-宣宗-07-07-1090
壬戌東女眞禿達等三十四人來朝.

#高麗史10卷-世家10-宣宗-07-08-1090
三月己巳宋商徐成等一百五十人來獻土物.

#高麗史10卷-世家10-宣宗-07-09-1090
戊子夜大震電新興倉?. 罷弘圓國淸兩寺之役.

#高麗史10卷-世家10-宣宗-07-10-1090
夏五月丙寅御乾德殿覆試賜李景泌等及第. 時以景泌程文不合格譏謗主司.

#高麗史10卷-世家10-宣宗-07-11-1090
六月庚子御史臺奏: “寧遠兵馬錄事禹汝維侵擾邊民聚*?{斂}財賄請付廷尉論斷.” 制可.

#高麗史10卷-世家10-宣宗-07-12-1090
甲辰制: “災變屢作時雨愆期放內外公徒私杖以下罪官吏犯法罷職者理無私曲量?本品.”

#高麗史10卷-世家10-宣宗-07-13-1090
秋七月癸未遣戶部尙書李資義禮部侍郞魏繼廷如宋謝恩兼進奉.

#高麗史10卷-世家10-宣宗-07-14-1090
九月辛未遼遣利州管內觀察使張師說等三十一人來賀生辰.

#高麗史10卷-世家10-宣宗-07-15-1090
庚辰再宴遼使于乾德殿令三節人坐殿內左右. 有司奏: “再宴使者古無此例三節就坐殿內亦所未聞.” 王曰: “使者齎御製天慶寺碑文以來宜加殊禮.” 不從.

#高麗史10卷-世家10-宣宗-07-16-1090
戊子東女眞懷化將軍阿於大等十五人來獻馬.

#高麗史10卷-世家10-宣宗-07-17-1090
冬十月丙午王奉太后幸三角山庚戌幸僧伽窟遂幸藏義寺癸丑幸仁壽寺行香甲寅駕次山路民年百歲者一人八十者三人謁于路各賜物存問.

#高麗史10卷-世家10-宣宗-07-18-1090
戊午幸神穴寺設五百羅漢齋.

#高麗史10卷-世家10-宣宗-07-19-1090
十一月辛酉朔至自三角山赦.

#高麗史10卷-世家10-宣宗-07-20-1090
十二月壬辰祈雪庚子再祈于諸神廟壬寅又祈.

#高麗史10卷-世家10-宣宗-07-21-1090
遼遣橫宣使益州管內觀察使耶律利稱來.

#高麗史10卷-世家10-宣宗-07-22-1090
宋賜文苑英華集.

#高麗史10卷-世家10-宣宗-08-01-1091
○(辛未)八年春正月丁卯宴群臣於乾德殿各賜廐馬.

#高麗史10卷-世家10-宣宗-08-02-1091
二月癸丑遼東京持禮回謝使禮賓副使烏耶呂來.

#高麗史10卷-世家10-宣宗-08-03-1091
三月丙子東女眞寧塞將軍皆多漢等四十人來獻?駝及馬.

#高麗史10卷-世家10-宣宗-08-04-1091
夏四月丁未中樞院副使李資仁卒.

#高麗史10卷-世家10-宣宗-08-05-1091
癸丑門下侍郞平章事鄭惟産卒謚貞順.

#高麗史10卷-世家10-宣宗-08-06-1091
五月己未朔日食太白晝見經天七十日.

#高麗史10卷-世家10-宣宗-08-07-1091
乙丑祈雨于社稷.

#高麗史10卷-世家10-宣宗-08-08-1091
王如興王寺.

#高麗史10卷-世家10-宣宗-08-09-1091
丁卯祈雨于*大廟七陵.

#高麗史10卷-世家10-宣宗-08-10-1091
六月甲午再祈于社稷丁酉又祈于*大廟七陵.

#高麗史10卷-世家10-宣宗-08-11-1091
甲辰都兵馬使奏: “往年蕃賊寇昌州兵馬錄事安先俊等領卒出屯德寧戍遣郞將高猛等追捕奮擊賊大潰校尉崇儉隊正邊鶴等突入賊中士卒增氣?斬有功乞加職賞以勸將來.” 制可.

#高麗史10卷-世家10-宣宗-08-12-1091
丙午李資義等還自宋奏云: “帝聞我國書籍多好本命館伴書所求書目錄授之乃曰: ‘雖有卷第不足者亦須傳寫附來.’” 百篇尙書荀爽周易十卷京房易十卷鄭康成周易九卷陸績注周易十四卷虞飜注周易九卷東觀漢記一百二十七卷謝承後漢書一百三十卷韓詩二十二卷業遵毛詩二十卷呂悅字林七卷古玉篇三十卷括地志五百卷輿地志三十卷新序三卷說苑二十卷劉向七錄二十卷劉歆七毗七卷王方慶園亭草木*?二十七卷古今錄驗方五十卷張仲景方十五卷元白唱和詩一卷深師方黃帝鍼經九卷九墟經九卷小品方十二卷陶隱居效驗方六卷尸子二十卷淮南子二十一卷公孫羅文選水經四十卷羊祐老子二卷羅什老子二卷鍾會老子二卷?孝緖七錄孫盛晉陽秋三十三卷孫盛魏氏春秋二十卷*于寶{干寶}晉記二十二卷十六國春秋一百二卷魏澹後魏書一百卷魚?魏略劉?梁典三十卷吳均齊春秋三十卷元行?魏典六十卷沈孫齊紀二十卷楊雄集五卷班固集十四卷崔?集十卷汲?紀年一十四卷謝靈運集二十卷顔延年集四十一卷三敎珠英一千卷孔?文苑一百卷類文三百七十卷文館詞林一千卷仲長統昌言社恕體論諸葛亮集二十四卷王羲之小學篇一卷周處風土紀一卷張揖廣雅四卷管絃志四卷王詳撰音樂志蔡邕月令章句十二卷信都芳撰樂書九卷古今樂錄十三卷公羊*黑守{墨守}十五卷穀梁廢疾三卷孝經劉邵注一卷孝經韋昭注一卷鄭志九卷爾雅圖贊二卷三蒼三卷?蒼三卷衛宏官書一卷通俗文二卷凡將篇一卷在昔篇一卷飛龍篇一卷聖皇章一卷勸學篇一卷晉中興書八十卷古史考二十五卷伏侯古今注八卷三輔黃圖一卷漢官解?三卷三輔決錄七卷益部耆舊傳十四卷襄陽耆舊傳五卷稽康高士傳三卷玄晏春秋三卷*于寶{干寶}搜神記三十卷魏名臣奏三十一卷漢名臣奏二十九卷今書七志十卷世本四卷申子二卷隋巢子一卷胡非子一卷何承天性苑高士廉氏族志一百卷十三州志十四卷高麗風俗紀一卷高麗志七卷子思子八卷公孫尼子一卷愼子十卷晁氏新書三卷風俗通義三十卷氾勝之書三卷靈憲圖一卷大衍曆兵書接要七卷司馬法漢圖一卷桐君藥錄二卷皇帝大素三十卷名醫別錄三卷曹植集三十卷司馬相如集二卷桓譚新論十卷劉琨集十五卷盧諶集二十一卷山公啓事三卷書集八十卷應?百一詩八卷古今詩苑英華集二十卷集林二十卷計然子十五卷.

#高麗史10卷-世家10-宣宗-08-13-1091
秋七月壬戌尙書左僕射致仕盧旦卒謚匡獻.

#高麗史10卷-世家10-宣宗-08-14-1091
丁丑以金上琦爲戶部尙書政堂文學; 柳奭同知中樞院事.

#高麗史10卷-世家10-宣宗-08-15-1091
八月丁卯中書侍郞平章事崔思齊卒.

#高麗史10卷-世家10-宣宗-08-16-1091
制曰: “宋人田盛善書札*東養{陳養}有武藝敦請留止且加職秩以勸來者.”

#高麗史10卷-世家10-宣宗-08-17-1091
閏月己未王避正殿素膳丹筆定罪.

#高麗史10卷-世家10-宣宗-08-18-1091
甲子設藏經道場于會慶殿王行香且製詩以示歸崇之意.

#高麗史10卷-世家10-宣宗-08-19-1091
九月庚寅御賞春亭召?林公熙扶餘公*??門下侍郞平章事柳洪左僕射邵台輔兵部尙書徐靖上將軍王國?直門下省高景翰林學士孫冠等置酒從容問以邊事.

#高麗史10卷-世家10-宣宗-08-20-1091
癸巳遼遣永州管內觀察使高崇來賀生辰.

#高麗史10卷-世家10-宣宗-08-21-1091
冬十一月丙午門下侍郞平章事柳洪卒.

#高麗史10卷-世家10-宣宗-08-22-1091
庚戌祈雪于社稷.

#高麗史10卷-世家10-宣宗-08-23-1091
十二月癸亥門下侍郞平章事李顔卒謚襄愼.

#高麗史10卷-世家10-宣宗-09-01-1092
○(壬申)九年春正月甲申朔以雨雪放朝賀.

#高麗史10卷-世家10-宣宗-09-02-1092
己丑中樞院使刑部尙書致仕朴揚旦卒輟朝三日.

#高麗史10卷-世家10-宣宗-09-03-1092
丁酉以金上琦爲吏部尙書; 林?同知中樞院事.

#高麗史10卷-世家10-宣宗-09-04-1092
庚子東女眞阿盧漢等二十人來獻土物.

#高麗史10卷-世家10-宣宗-09-05-1092
二月己卯東女眞懷化將軍三彬等來獻馬.

#高麗史10卷-世家10-宣宗-09-06-1092
耽羅星主懿仁來獻土物加定遠將軍賜衣帶.

#高麗史10卷-世家10-宣宗-09-07-1092
壬午宣麻以邵台輔?知政事.

#高麗史10卷-世家10-宣宗-09-08-1092
三月丙辰市巷民家六百四十戶火.

#高麗史10卷-世家10-宣宗-09-09-1092
是月王憂勞萬機頗覺不豫移御文德殿命內醫進養性方藥忽有感作古風長篇其末云: “藥效得否何敢慮浮生有始豈無終唯應愿切修諸善淨域超昇禮梵雄.” 王春秋鼎盛而有此作見者驚怪.

#高麗史10卷-世家10-宣宗-09-10-1092
夏四月乙卯以?知政事邵台輔權判西北面兵馬事兼中軍兵馬使; 中樞院使徐靖爲西北面兵馬使兼中軍兵馬使; 政堂文學金上琦權判東北面兵馬事兼行營兵馬使; 同知中樞院事林?爲東北面兵馬使兼行營兵馬使.

#高麗史10卷-世家10-宣宗-09-11-1092
戊午冊宮人李氏爲王妃.

#高麗史10卷-世家10-宣宗-09-12-1092
制: “加金官侯*??守太尉兼中書令.”

#高麗史10卷-世家10-宣宗-09-13-1092
丙寅金官侯*??卒.

#高麗史10卷-世家10-宣宗-09-14-1092
戊辰遼東京持禮使高良慶來.

#高麗史10卷-世家10-宣宗-09-15-1092
辛巳御文德殿覆試賜金誠等及第.

#高麗史10卷-世家10-宣宗-09-16-1092
六月己未以柳奭知中樞院事; 李預同知中樞院事.

#高麗史10卷-世家10-宣宗-09-17-1092
庚申詔曰: “朕嘗聽日者崔士謙之奏修補景陵虛缺近覽司天少監黃忠現等封事士謙修補反爲壓禳將使先靈不安玄寢其令刑部囚士謙鞫問.”

#高麗史10卷-世家10-宣宗-09-18-1092
乙丑以政堂文學金上琦修國史.

#高麗史10卷-世家10-宣宗-09-19-1092
丙寅王受菩薩戒于乾德殿.

#高麗史10卷-世家10-宣宗-09-20-1092
壬申王太后設天台宗禮懺法于白州見佛寺約一萬日.

#高麗史10卷-世家10-宣宗-09-21-1092
乙亥以徐靖?知政事.

#高麗史10卷-世家10-宣宗-09-22-1092
秋七月乙酉?知政事崔思諒卒.

#高麗史10卷-世家10-宣宗-09-23-1092
八月乙丑以李子威爲尙書右僕射權知門下省事兼西京留守使. 初子威以宰相監校入宋表奏誤書遼年號宋朝却其表由是責罷不數月干謁內嬖得拜是職時人譏之.

#高麗史10卷-世家10-宣宗-09-24-1092
戊辰幸西京.

#高麗史10卷-世家10-宣宗-09-25-1092
己巳放崔士謙于仙山島.

#高麗史10卷-世家10-宣宗-09-26-1092
九月壬午王太后薨于西京.

#高麗史10卷-世家10-宣宗-09-27-1092
乙酉遼遣王鼎來賀生辰.

#高麗史10卷-世家10-宣宗-09-28-1092
冬十月丙子至自西京.

#高麗史10卷-世家10-宣宗-09-29-1092
十一月庚子太白晝見經天.

#高麗史10卷-世家10-宣宗-09-30-1092
十二月癸亥東女眞餘羅弗等二十人來獻土物.

#高麗史10卷-世家10-宣宗-09-31-1092
壬申地震.

#高麗史10卷-世家10-宣宗-10-01-1093
○(癸酉)十年春正月己卯朔放朝賀.

#高麗史10卷-世家10-宣宗-10-02-1093
二月甲寅宋明州報信使黃仲來.

#高麗史10卷-世家10-宣宗-10-03-1093
三月戊寅命元子昱入居壽春宮以同知中樞院事柳奭左諫議大夫孫冠爲太子左右詹事.

#高麗史10卷-世家10-宣宗-10-04-1093
壬午西北路兵馬使奏: “北蕃三人慕化來投.” 賜衣及田宅.

#高麗史10卷-世家10-宣宗-10-05-1093
夏四月己酉門下侍中致仕文正卒.

#高麗史10卷-世家10-宣宗-10-06-1093
癸丑設藏經道場于會慶殿六日王親製贊三寶詩.

#高麗史10卷-世家10-宣宗-10-07-1093
乙卯遼遣高州管內觀察使馮行宗來命王起復.

#高麗史10卷-世家10-宣宗-10-08-1093
五月戊戌以邵台輔爲中書侍郞平章事判刑兵部事; 徐靖爲尙書左僕射?知政事; 金上琦爲吏部尙書?知政事修國史; 柳奭爲禮部尙書?知政事; 林?爲中樞院使刑部尙書; 李預知中樞院事翰林學士承旨.

#高麗史10卷-世家10-宣宗-10-09-1093
庚子創弘護寺于城東.

#高麗史10卷-世家10-宣宗-10-10-1093
六月甲子親醮于內殿以祈農事.

#高麗史10卷-世家10-宣宗-10-11-1093
秋七月癸未西海道按察使奏: “安西都護府轄下延平島巡檢軍捕海船一?所載宋人十二倭人十九有弓箭刀劒甲?幷水銀眞珠硫黃法螺等物必是兩國海賊共欲侵我邊鄙者也其兵仗等物請收納官所捕海賊?配嶺外賞其巡捕軍士.” 從之.

#高麗史10卷-世家10-宣宗-10-12-1093
壬辰遣兵部尙書黃宗慤工部侍郞柳伸如宋謝恩.

#高麗史10卷-世家10-宣宗-10-13-1093
八月壬申免內外死罪流海島.

#高麗史10卷-世家10-宣宗-10-14-1093
九月丁丑王詣仁睿太后返魂殿行小祥祭.

#高麗史10卷-世家10-宣宗-10-15-1093
壬午遼遣永州管內觀察使大歸仁來賀生辰.

#高麗史10卷-世家10-宣宗-10-16-1093
十二月甲子遼遣橫宣使安州管內觀察使耶律括來.

#高麗史10卷-世家10-宣宗-11-01-1094
○(甲戌)十一年春正月癸酉朔放朝賀.

#高麗史10卷-世家10-宣宗-11-02-1094
壬辰日傍有彗.

#高麗史10卷-世家10-宣宗-11-03-1094
二月丙午以屢有天變赦.

#高麗史10卷-世家10-宣宗-11-04-1094
戊申王將閱兵御史臺奏: “兵金也克木方春盛德在木而閱兵逆生氣也.” 不聽.

#高麗史10卷-世家10-宣宗-11-05-1094
三月甲戌王祭仁睿太后於返魂殿.

#高麗史10卷-世家10-宣宗-11-06-1094
甲申國子祭酒韓儉三上表請老許之.

#高麗史10卷-世家10-宣宗-11-07-1094
丙戌,東女眞將軍仍于等來獻馬九匹.

#高麗史10卷-世家10-宣宗-11-08-1094
丁亥醮于毬庭.

#高麗史10卷-世家10-宣宗-11-09-1094
甲午賜鄭克恭等及第.

#高麗史10卷-世家10-宣宗-11-10-1094
夏閏四月壬辰王不豫甲午宰臣樞密及宗室詣延英殿北門起居.

#高麗史10卷-世家10-宣宗-11-11-1094
五月壬寅王薨于延英殿內寢卽日遷殯于宣德殿壽四十六在位十一年謚曰思孝廟號宣宗葬于城東陵曰仁陵仁宗十八年加謚寬仁高宗四十年加顯順.

#高麗史10卷-世家10-宣宗-11-12-1094
○李齊賢贊曰: “詩者志之所之在心爲志發言爲詩觀宣宗文德殿餌藥詩有類於趙孟視蔭?日之詩何哉趙孟列國之卿其語偸君子尙譏之?王者乎以宣宗聰明好學不讀非聖之書而無苟且之意明良?載之歌則尙矣大風慷慨之作何遽不若乎不及三年遂棄群臣嗚呼.”

#高麗史10卷-世家10-獻宗-00-00-0000
獻宗.

#高麗史10卷-世家10-獻宗-00-01-0000
獻宗恭?大王諱昱宣宗元子母曰思肅太后李氏. 宣宗元年六月乙未生性聰慧九歲好書?凡所見聞未嘗遺忘. 十一年五月壬寅宣宗薨奉遺命卽位於重光殿.

#高麗史10卷-世家10-獻宗-00-02-0000
甲寅葬宣宗于仁陵.

#高麗史10卷-世家10-獻宗-00-03-0000
六月庚午朔尊母爲太后.

#高麗史10卷-世家10-獻宗-00-04-0000
甲申以邵台輔李子威?爲門下侍郞平章事上柱國; 柳奭爲尙書左僕射柱國; 林??知政事; 李資義知中樞院事; 崔思諏同知中樞院事左散騎常侍.

#高麗史10卷-世家10-獻宗-00-05-0000
乙酉文宗妃崇化宮主金氏卒.

#高麗史10卷-世家10-獻宗-00-06-0000
戊子御神鳳樓大赦.

#高麗史10卷-世家10-獻宗-00-07-0000
宋都綱徐祐等六十九人?羅高的等一百九十四人來賀卽位獻土物.

#高麗史10卷-世家10-獻宗-00-08-0000
己亥以朝鮮公燾?林公熙守太師; 常安公琇扶餘公*??守太保; 辰韓侯愉漢山侯?樂浪伯瑛守司徒.

#高麗史10卷-世家10-獻宗-00-09-0000
秋七月丁卯宋都綱徐義等來獻土物.

#高麗史10卷-世家10-獻宗-00-10-0000
八月庚午朔詔曰: “定州宣德鎭境內蝗?爲災其令群臣各上封事.”

#高麗史10卷-世家10-獻宗-00-11-0000
甲戌宋都綱歐保劉及楊保等六十四人來.

#高麗史10卷-世家10-獻宗-00-12-0000
冬十一月壬子饗年八十以上者于毬庭賜物有差.

#高麗史10卷-世家10-獻宗-00-13-0000
十二月遼?祭使蕭遵烈副使梁祖述慰問使蕭?起復使郭人文等來.

#高麗史10卷-世家10-獻宗-00-14-0000
乙酉?祭使詣返魂堂祭宣宗王迎詔助祭詔曰: “朕言念先臣保全亮節將被便蕃之寵遽從汗漫之遊靈魄未遙渥恩宜及遣陳祭?庸表眷懷今差永州管內觀察使蕭遵烈衛尉少卿梁祖述充?祭使副祭所諸物具如別錄.” 祭文曰: “惟靈器範淵英姿神秀邁慶遇風雲之會恭依日月之華承祖業之貽休纘王藩之嗣理表海遵修於舊服朝天奉達於勤誠寔?義方克全忠節將加寵懋奄至淪亡聞訃奏以玆來痛恩褒之莫及特遣?傳往陳奠觴凝想貞魂固諒深意.” 祭訖王還宮慰問使傳詔於乾德殿詔曰: “省所奏高麗國王薨逝事具悉朕以先臣表是東海方賴匡扶之績遽聆隕越之災顧爾幼??斯凶閔當永思於纘襲用少節於哀?順以禮文副予遐念今差廣州防禦使蕭?*?{齎}詔往彼慰問兼賜賻贈具如別錄.” 丙戌起復使傳詔於乾德殿詔曰: “王適?家艱爰膺世嗣*塊?在制然孺慕以鍾情金革從權固牽復而就政諒極哀榮之至勉符眷委之深今差崇祿卿郭人文往彼賜卿起復告?各一道.” 官告曰: “立孝惟親在?麻則禮當終?移忠於國順金革則義貴從權故襄子繇發命以卽戎伯禽因有爲而攝事朕若稽古典誕撫庶邦眷靑社之名封?皇家之鉅屛上帝不?列侯云薨屬令嗣以有成宜舊服以與繼式涓剛吉之旦載考牽復之文僉議允諧寵章攸擧高麗國王嗣子王昱慶隆世嫡才茂人英龍星騰七宿之精夙鍾其智木神冠五行之秀生富于仁爰在妙齡早推俊器方幹承家之蠱遽罹陟岵之艱訃奏云來?傷攸至然痛纏?塊三年未忍奪其情而任重蕃垣一日不可虛其守是用特降出綸之命?從始墨之經付駝?之崇權升鳳池之峻秩檢階優錫勳邑兼新與襲國封用慰人望於?肇爾烈祖臣於我朝誓著泰山表玆東海尊主庇民而有裕貽孫翼子以承休顧惟八世之莫京皆獲一?之所賜汝其祗蹈先訓永懷令圖勤儉可以保民信義可以行政服是炯戒往惟欽哉可起復驃騎大將軍檢校太尉兼中書令上柱國高麗國王食邑七千戶食實封七百戶仍令所司擇日備禮冊命主者施行.”

#高麗史10卷-世家10-獻宗-01-01-1095
○(乙亥)元年春正月戊戌朔放朝賀日傍有彗王幼?不知修省只引內醫三四人討問方書或習書?.

#高麗史10卷-世家10-獻宗-01-02-1095
庚戌以王國?權尙書兵部事.

#高麗史10卷-世家10-獻宗-01-03-1095
二月庚辰燃燈王如奉恩寺.

#高麗史10卷-世家10-獻宗-01-04-1095
甲申東女眞懷化將軍所羅等二十八人來獻馬.

#高麗史10卷-世家10-獻宗-01-05-1095
丁亥東女眞奉國將軍豆門等四十八人來獻馬. 王御宣政殿賜見命近臣崔弘嗣問邊宜賜酒食衣帶布帛.

#高麗史10卷-世家10-獻宗-01-06-1095
辛卯宋商黃?等三十一人與慈恩宗僧惠珍來. 王命近臣文翼備軒盖迎珍置于普濟寺. 珍常曰: “爲欲見普?落山聖窟而來請往觀之.” 朝議竟不許.

#高麗史10卷-世家10-獻宗-01-07-1095
三月辛丑常安公琇卒.

#高麗史10卷-世家10-獻宗-01-08-1095
夏四月己卯賜兪進等及第.

#高麗史10卷-世家10-獻宗-01-09-1095
五月丙申太后如玄化寺設宣宗小祥齋.

#高麗史10卷-世家10-獻宗-01-10-1095
己酉以柳奭判三司事; 李預爲政堂文學刑部尙書; 李資義爲中樞院使; 孫冠知中樞院事翰林學士承旨.

#高麗史10卷-世家10-獻宗-01-11-1095
癸丑遼東京回禮使高遂來. 遂私獻綾羅彩*?{段}甚多. 王御乾德殿引見命近臣問留守安否賜酒食衣對.

#高麗史10卷-世家10-獻宗-01-12-1095
六月己卯王受木叉戒于乾德殿.

#高麗史10卷-世家10-獻宗-01-13-1095
秋七月戊戌行遼壽昌年號.

#高麗史10卷-世家10-獻宗-01-14-1095
丙午饗于*大廟王居亮陰圓丘方澤宗廟社稷及凡載祀典者無不擧.

#高麗史10卷-世家10-獻宗-01-15-1095
癸丑?羅高勿等八十人來獻土物.

#高麗史10卷-世家10-獻宗-01-16-1095
庚申李資義謀亂伏誅.

#高麗史10卷-世家10-獻宗-01-17-1095
癸亥以邵台輔權判吏部事; 王國?權判兵部事.

#高麗史10卷-世家10-獻宗-01-18-1095
八月甲子朔以黃仲寶爲尙書右僕射.

#高麗史10卷-世家10-獻宗-01-19-1095
乙丑以大叔?林公熙爲中書令. 百官就邸陳賀.

#高麗史10卷-世家10-獻宗-01-20-1095
甲戌宋商陳義黃宜等六十二人來獻土物.

#高麗史10卷-世家10-獻宗-01-21-1095
癸未以孫冠爲樞密院使; 崔思諏爲吏部尙書知樞密院事.

#高麗史10卷-世家10-獻宗-01-22-1095
甲申命修東京皇龍寺塔.

#高麗史10卷-世家10-獻宗-01-23-1095
九月乙未以邵台輔特進守司徒判吏部事; 金上琦柳奭?爲中書侍郞同中書門下平章事; 林?守司空尙書左僕射判戶部事; 王國?爲右僕射?知政事判兵部事柱國; 黃宗慤同知樞密院事.

#高麗史10卷-世家10-獻宗-01-24-1095
丙申放李資義黨兵部員外郞金德忠于遠地.

#高麗史10卷-世家10-獻宗-01-25-1095
戊戌詔曰: “昨者權姦謀亂伏誅此實將相宣力之效雖已拔亂益勤修省凡諸寃獄悉令寬宥內外贖銅小罪皆許免除.”

#高麗史10卷-世家10-獻宗-01-26-1095
庚子以金先錫爲刑部尙書; 王國?判都兵馬事.

#高麗史10卷-世家10-獻宗-01-27-1095
冬十月己巳制曰: “朕承先考遺業謬卽大位年當幼?體亦病羸不能撫邦國之權塞士民之望陰謀橫議交起於權門逆賊亂臣屢干于內寢斯皆凉德所致常念爲君之難竊見大叔?林公曆數在躬神人假手咨爾有衆奉纂丕圖朕當退居後宮獲全殘命.” 乃命近臣金德鈞等迎?林公熙于宗邸禪位遂退居後宮肅宗二年閏二月甲辰薨于興盛宮壽十四在位一年謚曰懷?葬于城東陵曰隱陵睿宗卽位改謚恭?廟號獻宗高宗四十年加謚定比.

#高麗史10卷-世家10-獻宗-01-28-1095
○李齊賢贊曰: “禹之傳子爲慮後世植遺腹朝委?而天下不動者分素定也顯之三子兄弟相傳以及於順順以居喪過哀夭折無嗣而傳於宣宣薨而太子嗣是爲獻宗國人習熟見聞乃謂: ‘宣有五弟而立孺子’ 以是歸非何不思之甚也唯不得周公於親博陸於臣委任而輔政其危且亂可翹足而待也後世有不幸而遺大投艱于襁褓之中者可以此爲誡哉.”

世家卷第十.


#高麗史11卷-世家11-00-00-00-0000
世家卷第十一. 高麗史十一.
正憲大夫工曹判書集賢殿大提學知  經筵春秋館事兼成均大司成臣鄭麟趾奉  敎修.

#高麗史11卷-世家11-肅宗1-00-00-0000
肅宗一.

#高麗史11卷-世家11-肅宗1-00-01-0000
肅宗明孝大王諱?字天常古諱熙. 文宗第三子順宗母弟. 文宗八年甲午七月己丑生幼而聰慧及長孝敬勤儉雄毅果斷五經子史無不該覽文宗愛之嘗曰: “後之復興王室者其在爾乎.” 十九年二月冊爲?林侯三十一年三月進封爲公宣宗三年二月加守太保. 九年扈駕西京有紫雲騰幕上. 望氣者以爲王者之符. 獻宗卽位進守太師兼尙書令明年八月爲中書令. 十月己巳獻宗下制禪位王謙讓再三庚午卽位于重光殿. 是日流元信宮主李氏及子漢山侯兄弟二人于慶源郡.

#高麗史11卷-世家11-肅宗1-00-02-0000
辛未遣左司郞中尹瓘刑部侍郞任懿如遼前王表曰: “伏以爲君之道有事必陳敢具封章仰干負?. 伏念臣記齡幼弱植性戇愚不違乃父之遺言謬承家業. 庶效維藩之劇務永竭忠勤緣?渴之夙?歷歲時而漸極. 其奈醫乏十全之妙莫究診詳藥虧百品之靈猶微瞑眩匪朝伊夕有加無?. 肺膽焦熬形骸枯槁兩膝于以緩懦雙睛于以暗昏. 行之惟艱何以撰戴經杖履視之不見何以辨師冕席階. 徒?臥於衾床阻監臨於軍國微軀是?殆危尤甚於玆辰分寄非輕管守難虛於頃刻乃於今月八日以臣父先臣之弟熙令權守藩務特馳陪隸聊達宸庭.” 王表曰: “竊以皐鳴所切天耳可通敢陳臣子之誠仰?君親之鑒. 伏念臣侯藩末胤聖域濱臣生逢有道之時坐樂無爲之化. 昨國王臣昱早?微?近至沈?雖經服餌多方未見??一效於今月八日令臣權守藩務. 臣顧玆付托擬欲升聞奈恨邈於闕庭未卽申於懇款輒將孱劣假守宗?爰啓處以不遑積戰兢而尤甚. 尋馳封奏上告宸嚴.”

#高麗史11卷-世家11-肅宗1-00-03-0000
戊寅以邵台輔守太尉門下侍中; 金上琦守司徒門下侍郞同中書門下平章事; 柳奭守司空; 林?爲中書侍郞平章事判刑部事; 王國?守司徒; 孫冠爲尙書右僕射?知政事判戶部事; 崔思諏守司空樞密院使翰林學士承旨; 金先錫知樞密院事.

#高麗史11卷-世家11-肅宗1-00-04-0000
庚辰制加朝鮮國公燾食邑五千戶食實封五百戶; 扶餘公*??守太傅; 辰韓侯愉爲尙書令; 樂浪伯瑛爲樂浪侯; 黃仲寶爲尙書左僕射; 尹莘傑爲龍虎軍上將軍兵部尙書; 黃兪顯爲工部尙書; 崔迪爲金吾衛上將軍攝刑部尙書. 其餘?等遷官者數百人工商?隸亦有超授顯職者有司莫敢言.

#高麗史11卷-世家11-肅宗1-00-05-0000
丙戌?知政事王國?卒.

#高麗史11卷-世家11-肅宗1-00-06-0000
十一月癸卯御神鳳樓赦斬絞以下罪名山大川皆加德號民年八十以上及篤?疾者義夫節婦孝子順孫鰥寡孤獨賜設分物有差諸色軍人賜米布亦有差.

#高麗史11卷-世家11-肅宗1-00-07-0000
丙午設八關會御神鳳門受中外賀遂幸法王寺.

#高麗史11卷-世家11-肅宗1-00-08-0000
癸丑遣崔惟擧如遼進奉.

#高麗史11卷-世家11-肅宗1-00-09-0000
甲寅遣崔用圭賀正董彭載賀天安節.

#高麗史11卷-世家11-肅宗1-00-10-0000
己未遼遣劉直來賀前王生辰. 王代迎於乾德殿. 其?曰: “卿襲封日域述職天朝. 適當授鉞之初載屬玄弧之旦宜申慶錫用示眷懷. 今差泰州管內觀察使劉直往彼賜卿衣對匹*?{段}鞍馬弓箭諸物等具如別錄至可領也.”

#高麗史11卷-世家11-肅宗1-00-11-0000
十二月己巳劉直還附表以送. 前王表曰: “眷出嚴宸恩流殘喘寵靈越分喜懼交幷. 臣素以?姿謬?重寄因非福之所速致厥疾之漸深視聽惟難擧動不遂. 推骨親而權守藩務馳家隸而仰告天聰豈意今者猥借睿慈特紆使指. 芝綸之旨慰誨曲敦寶幣之資匪頒益厚. 奈羸虛而未起?代受以彌兢誓至百生少酬大賚.” 王表曰: “國王臣昱久處沈?無由視立屬遽霑於寵澤奈莫遂於躬迎. 臣權守維藩代承丕錫其所受詔錄諸物?已傳付.”

#高麗史11卷-世家11-肅宗1-00-12-0000
丙戌以崔思諏爲吏部尙書?知政事; 金先錫爲樞密院使; 黃宗慤知樞密院事; 黃瑩爲禮部尙書同知樞密院事. 是日以黃州牧副使李瑋爲尙書右司員外郞. 王嘉瑋淸勤恤民秩未滿召還授是職.

#高麗史11卷-世家11-肅宗1-00-13-0000
庚寅任懿還自遼. 回詔曰: “眷言靑社祗奉紫宸世竭忠圖時修貢品. 嚮者昱已附陳於章表謂染沈?卿復申奏於闕庭權知重務. 勉思勤順姑用允從.”

#高麗史11卷-世家11-肅宗1-01-01-1096
○(丙子)元年春正月戊戌東女眞阿夫漢高?昆豆門等一百七十九人來獻土物.

#高麗史11卷-世家11-肅宗1-01-02-1096
己酉以工部尙書三司使庾晳爲西北面兵馬使; 尙書左丞崔?爲東北面兵馬使.

#高麗史11卷-世家11-肅宗1-01-03-1096
甲寅敎曰: “朕仰法先王欲行儉德?省飮食不*?{縱}嗜欲. 近聞內外時俗好行奢侈無有紀極飮食之際?盤過多傷風敗俗甚可痛心. 自今以後宜定等級.” 仍令御史臺*?{糾}察.

#高麗史11卷-世家11-肅宗1-01-04-1096
丁巳以黃兪顯爲鷹揚軍上將軍戶部尙書; 崔迪爲神虎衛上將軍刑部尙書; 王惟烈爲金吾衛上將軍工部尙書; 吳猛爲殿中監.

#高麗史11卷-世家11-肅宗1-01-05-1096
戊午以生辰爲大元節.

#高麗史11卷-世家11-肅宗1-01-06-1096
二月甲子遣謝恩兼告奏使禹元齡如遼表云: “去年十一月泰州管內觀察使劉直至奉傳詔書別錄各一道以前王生日特賜衣對銀器匹*?{段}弓箭鞍馬等因前王有疾令臣代受者. 眷出中宸澤霑遐域承傳之次兢懼幷增. 伏惟皇帝陛下道正執中化包無外記藩臣之生日遣使華以頒恩. 寵命旣臨理固當於拜受病身彌弱終莫遂於親迎. 臣權守一方代承大賚所受詔書別錄已曾傳付.” 前王表云: “浩蒼之道罔阻聽卑窘迫之誠必須訴上爰憑削牘輒叩嚴?. 臣早染??難圖療愈. 蕃宣劇任固不可以暫虛貢獻常程或不可以致闕. 敢推延於叔父乃附屬於國權抛棄世緣退居別第. ?羸之質自長臥於?濱?惚之魂但?遊於岱嶽. 已深危殆何計??. 近者聞公牒之俄臨認帝言之垂下. 落起復之特禮行封冊之盛儀?悉?除致諧願望. 且生日之命橫賜之恩欲有頒流預先諭示. ?殘喘而殊無片??玆辰而曷受厚私. 伏乞曲借仁憐俯詳懇告旋紆兪旨寢遣降於使華遂?病臣永免居於重寄.”

#高麗史11卷-世家11-肅宗1-01-07-1096
乙丑前王請出居興盛宮王從之. 宣宗潛邸也.

#高麗史11卷-世家11-肅宗1-01-08-1096
乙亥燃燈王如奉恩寺.

#高麗史11卷-世家11-肅宗1-01-09-1096
庚辰西女眞阿羅火等四十八人來朝.

#高麗史11卷-世家11-肅宗1-01-10-1096
三月辛丑西女眞下夫奐等來朝.

#高麗史11卷-世家11-肅宗1-01-11-1096
己酉遣持禮使高民翼如遼東京.

#高麗史11卷-世家11-肅宗1-01-12-1096
戊午御乾德殿覆試賜金輔臣等及第.

#高麗史11卷-世家11-肅宗1-01-13-1096
夏四月壬戌朔霜癸亥又霜雹.

#高麗史11卷-世家11-肅宗1-01-14-1096
癸酉御宣政殿聽朝至日?. 中書省奏: “時當長養萬物三月以來時令舛違水結爲?降霜殺物夜雹暴至. 洪範五行傳曰: ‘雹陰脅陽之象也.’ 京房易傳曰: ‘誅罰絶理厥?隕霜.’ 又云: ‘上偏聽下情隔塞不能謀慮利害失在嚴急其罰常寒’ 又云: ‘興兵妄誅玆謂亡法厥?降霜夏殺五穀.’ 頃者幼君寢疾聽斷不明母后攝政?惑失度致使凶人乘*閒謀亂. 由是大行誅戮不遺黨*위{類}而事不原情. 囚繫之中必有非罪怨氣塞于天地和氣變爲??. 伏惟聖上應命繼統摠正萬機乞令御史臺尙書刑部凡疑獄是非未定者促令決正使無寃濫其所告非實悉令反坐以*?天戒則人情胥悅?變爲福矣.” 王納之.

#高麗史11卷-世家11-肅宗1-01-15-1096
己卯謁顯陵.

#高麗史11卷-世家11-肅宗1-01-16-1096
乙酉謁景陵.

#高麗史11卷-世家11-肅宗1-01-17-1096
五月丙申醮于會慶殿.

#高麗史11卷-世家11-肅宗1-01-18-1096
己亥太白晝見癸卯又晝見.

#高麗史11卷-世家11-肅宗1-01-19-1096
甲辰御乾德殿聽政至日?.

#高麗史11卷-世家11-肅宗1-01-20-1096
丁未放輕繫.

#高麗史11卷-世家11-肅宗1-01-21-1096
戊申設金剛經道場于乾德殿禱雨.

#高麗史11卷-世家11-肅宗1-01-22-1096
戊午遼東京持禮使禮賓副使高良定來.

#高麗史11卷-世家11-肅宗1-01-23-1096
六月辛酉遷景宗神主於榮陵?宣宗于*大廟又迎景成王后金氏主於質陵?德宗室.

#高麗史11卷-世家11-肅宗1-01-24-1096
甲戌鎭溟都部署使文州防禦判官李順蹊等與海賊戰敗之斬首十七級.

#高麗史11卷-世家11-肅宗1-01-25-1096
丁丑東女眞榮孫等十七人來朝.

#高麗史11卷-世家11-肅宗1-01-26-1096
癸未王與延德宮主柳氏及元子泛舟東池置酒召侍中邵台輔僕射黃仲寶知樞密院事黃瑩刑部尙書崔迪知奏事殿中監崔弘嗣直門下省李?右承宣給事中柳伸侍宴相與賦詩至夜分雷雨乃罷.

#高麗史11卷-世家11-肅宗1-01-27-1096
秋七月庚寅朔御文德殿覽歷代?藏文書擇部秩完全者分藏于文德長齡殿御書房?書閣餘賜兩府宰臣及誥院史翰內侍文臣有差.

#高麗史11卷-世家11-肅宗1-01-28-1096
丁未以文宗忌辰道場如興王寺行香.

#高麗史11卷-世家11-肅宗1-01-29-1096
設消?道場于會慶殿七日.

#高麗史11卷-世家11-肅宗1-01-30-1096
八月庚申朔饗國老於東閤庶老於左右同樂亭王率百官親侑仍賜衣服幣帛絲?有差.

#高麗史11卷-世家11-肅宗1-01-31-1096
丙子東女眞臥突乙古馬要等來引見于重光殿訪問蕃事賜酒食錦絹.

#高麗史11卷-世家11-肅宗1-01-32-1096
壬午知樞密院事戶部尙書黃宗慤卒賜弔慰敎及?書謚凱肅.

#高麗史11卷-世家11-肅宗1-01-33-1096
九月己丑朔右僕射?知政事朴寅亮卒.

#高麗史11卷-世家11-肅宗1-01-34-1096
庚寅王以仁睿太后忌辰道場如國淸寺行香兼祭眞殿以爲恒式.

#高麗史11卷-世家11-肅宗1-01-35-1096
庚子?羅星主遣人來賀卽位.

#高麗史11卷-世家11-肅宗1-01-36-1096
丁未御宣政殿引見宋僧惠珍賜食於翰林院.

#高麗史11卷-世家11-肅宗1-01-37-1096
戊申以宋僧省聰惠珍各爲明悟三重大師.

#高麗史11卷-世家11-肅宗1-01-38-1096
癸丑講仁王般若經于會慶殿三日親飯僧一萬.

#高麗史11卷-世家11-肅宗1-01-39-1096
冬十月丁丑設道場于乾德殿三日轉仁睿太后願成華嚴經.

#高麗史11卷-世家11-肅宗1-01-40-1096
戊寅宋商洪輔等三十人來獻土物.

#高麗史11卷-世家11-肅宗1-01-41-1096
乙酉遣吳延寵如遼賀天安節.

#高麗史11卷-世家11-肅宗1-01-42-1096
十一月辛丑設八關會幸法王寺.

#高麗史11卷-世家11-肅宗1-01-43-1096
丁未遣蘇忠如遼進奉. 戊申遣白可臣賀正.

#高麗史11卷-世家11-肅宗1-01-44-1096
十二月丁巳遼遣李惟信來賀前王生辰.

#高麗史11卷-世家11-肅宗1-02-01-1097
○(丁丑)二年春正月壬寅遼遣橫宣使海州防禦使耶律括來賜前王?曰: “卿夙撫藩封恭修職貢屬?疾恙請遂調?有司爰考於典?*閒世用頒於恩賚示優存念當體眷懷. 今賜卿衣對匹*?{段}鞍馬弓箭等物具如別錄至可領也.”

#高麗史11卷-世家11-肅宗1-02-02-1097
二月己巳燃燈王如奉恩寺.

#高麗史11卷-世家11-肅宗1-02-03-1097
壬申東女眞臥突等來朝.

#高麗史11卷-世家11-肅宗1-02-04-1097
國淸寺成戊寅親設慶讚道場召門下侍中致仕李靖恭及兩府宰臣宴賜對賞賚宣示御製慶讚詩令儒臣和進.

#高麗史11卷-世家11-肅宗1-02-05-1097
閏月甲辰前王薨.

#高麗史11卷-世家11-肅宗1-02-06-1097
己巳東女眞臥英等七人來朝.

#高麗史11卷-世家11-肅宗1-02-07-1097
三月庚申葬前王于隱陵. 移牒遼東京兵馬都部署: “前王自退居別邸以來病勢日增於閏月十九日薨逝今已葬訖. 前王遺命云: ‘昨乞解機務幸蒙詔允退養殘骸近來疾劇決無生理. 飾終諸事宜從儉約不須告奏煩瀆大朝.’ 肆遵前王遺命不敢遣使告哀.”

#高麗史11卷-世家11-肅宗1-02-08-1097
癸亥以崔思諏爲中書侍郞平章事判刑部事兼西京留守使; 金先錫爲左僕射判戶部事; 黃瑩?知政事; 林幹知樞密院事判三司事; 魏繼廷爲禮部尙書翰林學士承旨; 李?爲禮賓卿樞密院副使.

#高麗史11卷-世家11-肅宗1-02-09-1097
夏四月丙戌御賞春亭宣示御製禁亭賞花詩令館閣近侍文臣和進親第高下賞絹有差.

#高麗史11卷-世家11-肅宗1-02-10-1097
甲辰御文德殿覆試賜林元通等及第.

#高麗史11卷-世家11-肅宗1-02-11-1097
五月丁卯醮于會慶殿.

#高麗史11卷-世家11-肅宗1-02-12-1097
六月甲申王如奉恩寺.

#高麗史11卷-世家11-肅宗1-02-13-1097
戊子門下侍中李靖恭奉宣撰進興王寺碑文王賜詔?諭兼賜匹*?{段}銀器茶布鞍馬等物.

#高麗史11卷-世家11-肅宗1-02-14-1097
宋商愼奐等三十六人來.

#高麗史11卷-世家11-肅宗1-02-15-1097
甲午宋歸我漂風人子信等三人. 初耽羅民二十人乘舟漂入?國皆被殺唯此三人得脫投于宋至是乃還.

#高麗史11卷-世家11-肅宗1-02-16-1097
秋七月辛未王如興王寺.

#高麗史11卷-世家11-肅宗1-02-17-1097
壬申東女眞賊船十?寇鎭溟縣. 東北面兵馬使金漢忠遣判官姜拯與戰克之獲船三?斬首四十八級.

#高麗史11卷-世家11-肅宗1-02-18-1097
八月丁亥以金先錫爲中書侍郞平章事: 林幹爲樞密院事尙書左僕射.

#高麗史11卷-世家11-肅宗1-02-19-1097
庚寅東女眞未應等二十四人來朝.

#高麗史11卷-世家11-肅宗1-02-20-1097
戊戌幸弘護寺.

#高麗史11卷-世家11-肅宗1-02-21-1097
丁未彗星見?房*閒光芒射天市垣.

#高麗史11卷-世家11-肅宗1-02-22-1097
九月甲寅王如國淸寺.

#高麗史11卷-世家11-肅宗1-02-23-1097
乙卯東女眞沙好羅等二十三人來朝.

#高麗史11卷-世家11-肅宗1-02-24-1097
乙亥設百高座於會慶殿講仁王經飯僧一萬.

#高麗史11卷-世家11-肅宗1-02-25-1097
冬十月辛巳朔東女眞令波等二十五人來朝.

#高麗史11卷-世家11-肅宗1-02-26-1097
壬寅東女眞阿夫等二十五人來朝.

#高麗史11卷-世家11-肅宗1-02-27-1097
甲辰遣安仁鑑如遼賀天安節.

#高麗史11卷-世家11-肅宗1-02-28-1097
丁未遣柳澤謝橫宣.

#高麗史11卷-世家11-肅宗1-02-29-1097
十一月己未遣庾惟祐如遼謝賀前王生辰. 戊辰遣畢公贊進方物又遣林有文賀正.

#高麗史11卷-世家11-肅宗1-02-30-1097
甲子設八關會幸法王寺.

#高麗史11卷-世家11-肅宗1-02-31-1097
十二月癸巳遼遣耶律思齊李湘來賜玉冊圭印冠冕車輅章服鞍馬匹*?{段}等物. 冊曰: “朕以昊蒼眷祐祖宗貽範統臨天下四十有三載矣. 外康百姓內撫諸侯咸底于道而海隅立社北抵龍泉西極鴨綠祗?正朔奉輸琛?. 乃者先臣告謝嫡嗣銜哀旣卽?塊?襲茅土疊?章奏懇稱疾恙願歸諸父庸荷崇構尋依虔請適委權?而能竭節事大瀝誠恭上. ?念一方之位旣崇千乘之名所宜必正爰行典禮特行冊命. 咨爾權知高麗國王事熙肖二儀之*閒氣含五行之淳烈九流藝術通乎?識七雄勢數斷乎雅論. ?持政柄專裁時務楨斡立而宗室安?幄深而伯圖定. 雖兄弟猶芝蘭叢生于卞圃子孫如騏驥競馳乎辰野主其祀者非爾而誰. 爰從龜?講求憲物鐵*券丹書約堅帶勵金印紫綬榮配車服. 是用遣使臨海軍節度使檢校太傅兼御史中丞耶律思齊使副*大僕卿昭文館直學士李湘持節備禮冊命爾特進檢校太尉兼中書令上柱國高麗國王食邑一千戶食實封七百戶. 於?肇我太祖嗣及?人積功累德剖符錫壤于蕃于宣家世有遺法曰朝曰會歲時有常制永表東夏與遼無極其惟敬哉.” 王受冊于南郊.

#高麗史11卷-世家11-肅宗1-03-01-1098
○(戊寅)三年春正月丙寅詔曰: “寡人纂承祖構方宅丕圖大遼遣使特示封崇宜頒慶賚上*?休命. 其受冊日接詔以下升壇執禮內外諸色員僚及客使接伴官賜爵一級有違犯當坐者免之指揮軍人賜物有差.”

#高麗史11卷-世家11-肅宗1-03-02-1098
甲戌幸外帝釋院設羅漢齋.

#高麗史11卷-世家11-肅宗1-03-03-1098
二月甲申親醮于毬庭.

#高麗史11卷-世家11-肅宗1-03-04-1098
己丑幸王輪寺.

#高麗史11卷-世家11-肅宗1-03-05-1098
甲午燃燈王如奉恩寺.

#高麗史11卷-世家11-肅宗1-03-06-1098
壬寅東女眞昌昆等來朝.

#高麗史11卷-世家11-肅宗1-03-07-1098
丁未幸妙通寺.

#高麗史11卷-世家11-肅宗1-03-08-1098
三月甲寅謁昌陵辛酉謁戴陵.

#高麗史11卷-世家11-肅宗1-03-09-1098
癸亥敎曰: “寡人謬以?德而有元良宜升震位.” 特命有司立太子備詹事府左春坊延慶宮司等官?隸?邑皆屬焉. 以邵台輔爲太師; 金上琦爲太傅; 崔思諏爲太保; 金先錫爲少師; 黃瑩爲少傅; 林斡爲小保; 魏繼廷李?趙藺忠郭尙?爲賓客; 金漢忠洪起爲左右庶子; 柳伸金景庸爲左右諭德; 尹瓘爲東宮侍講學士; 崔公?爲家令; 文翼高令臣爲左右贊善大夫; 禹元齡爲中舍人; 李瑋爲典內; 蔣寧爲洗馬; 劉載爲侍讀; 康拯爲中允; 柳仁茂爲司議郞; 張景爲藥藏郞; 崔寅弼爲宮門郞; 李侯爲率更; 黃兪顯爲侍衛; 吳孫慶崔惟正爲左右淸道率府率; 羅俊弓濟爲左右監門; 崔挺爲右衛; 崔現爲旅賁中郞將.

#高麗史11卷-世家11-肅宗1-03-10-1098
乙丑百官上表賀立太子府.

#高麗史11卷-世家11-肅宗1-03-11-1098
丙寅東女眞要眞等來朝.

#高麗史11卷-世家11-肅宗1-03-12-1098
夏四月東女眞古豆等來朝.

#高麗史11卷-世家11-肅宗1-03-13-1098
己丑賜李德允等及第.

#高麗史11卷-世家11-肅宗1-03-14-1098
丁酉王如興王寺飯僧三千.

#高麗史11卷-世家11-肅宗1-03-15-1098
己亥祈雨于五海神.

#高麗史11卷-世家11-肅宗1-03-16-1098
五月壬子雨雹.

#高麗史11卷-世家11-肅宗1-03-17-1098
辛酉醮于會慶殿.

#高麗史11卷-世家11-肅宗1-03-18-1098
六月戊寅朔王如奉恩寺.

#高麗史11卷-世家11-肅宗1-03-19-1098
秋七月戊申祈晴于松嶽神祠.

#高麗史11卷-世家11-肅宗1-03-20-1098
己未遣尹瓘趙珪如宋告嗣位進方物. 表曰: “君親之慈洽幽荒旣形汎愛臣子之心存忠孝焉可妄陳敢露款誠輒干旒冕. 臣竊念當國惟祖惟考乃子乃孫咸繼世以襲封緬嚮風而述職. 頃者臣兄運紹居侯服逮事皇朝遵累葉之貽謀益堅志節管遠方之分寄誓效傾輸?自先后之忽謝母儀亡兄則方深孩慕尋差使价欲奉慰章奈不享於永年致奄辭於明代. 臣兄子先臣昱嗣權弊邑續染沈?終救療以不?漸?羸而斯極乃於乙亥年十月八日懇推藩務令臣主持. 顧其付托之勤未敢遜辭而避謬將孤?假守宗?屬以基構惟新. 纂承伊始一方多故數載于玆不獲早遣陪僚仰申封奏. 雖宸聰廣達曲詳遐外之情而家難沓臻遂致因循之咎禮實有闕罪何敢逃. 今則具緩告之事由?至明之鑑炤霆威匪遠?履增深.”

#高麗史11卷-世家11-肅宗1-03-21-1098
丙寅王如興王寺.

#高麗史11卷-世家11-肅宗1-03-22-1098
八月丙申命有司?刑獄.

#高麗史11卷-世家11-肅宗1-03-23-1098
九月己酉王如國淸寺.

#高麗史11卷-世家11-肅宗1-03-24-1098
壬子設仁王道場于會慶殿七日.

#高麗史11卷-世家11-肅宗1-03-25-1098
冬十月甲申王率百官?享于*大廟還御神鳳門赦二罪以下當斬絞者配島前配島者出陸出陸者歸鄕歸鄕者上京上京者通朝見已朝見者?用加名山大川諸神*祗{祇}號又加贈配享功臣賜助祭諸執事*大廟九陵侍衛員將等爵一級廟庭樂部工人賜物有差. 進士明經落在軍伍者免.

#高麗史11卷-世家11-肅宗1-03-26-1098
戊子遣知樞密院事金庸禮部侍郞曹楊休如遼謝封冊.

#高麗史11卷-世家11-肅宗1-03-27-1098
辛丑尙書刑部奏獄空宰相邵台輔等表賀. 王下敎*?諭曰: “朕謬承先業思理下民日覽萬機但積勤勞之念. 時淸庶獄實由挾贊之能何歸美以盡心遽剡章而展賀. 載惟誠慤良切歎嘉.” 宰輔又表謝.

#高麗史11卷-世家11-肅宗1-03-28-1098
壬寅遣金若?如遼賀天安節.

#高麗史11卷-世家11-肅宗1-03-29-1098
十一月庚戌宋商洪保等二十人來.

#高麗史11卷-世家11-肅宗1-03-30-1098
戊午設八關會幸法王寺.

#高麗史11卷-世家11-肅宗1-03-31-1098
乙丑遣王?尹繼衡如遼進方物蔣寧賀正.

#高麗史11卷-世家11-肅宗1-03-32-1098
十二月丙戌遼遣左諫議大夫來告符來賀生辰.

#高麗史11卷-世家11-肅宗1-03-33-1098
辛卯封子?爲檢校太保守太尉兼尙書令.

#高麗史11卷-世家11-肅宗1-03-34-1098
癸巳來告符還王附表以謝.

#高麗史11卷-世家11-肅宗1-03-35-1098
庚子以金景庸爲尙書吏部侍郞知御史臺事; 李繼膺爲尙書刑部侍郞右諫議大夫; 文翼爲給事中; 高令臣爲吏部郞中樞密院右承宣; 吳延寵爲起居郞; 王?爲兵部員外郞樞密院右副承宣.

#高麗史11卷-世家11-肅宗1-03-36-1098
丙申賜禮部宋朝開寶正禮一部.

#高麗史11卷-世家11-肅宗1-04-01-1099
○(己卯)四年春正月丙辰設天帝釋道場于文德殿七日.

#高麗史11卷-世家11-肅宗1-04-02-1099
幸神衆院設羅漢齋.

#高麗史11卷-世家11-肅宗1-04-03-1099
乙丑朝鮮公燾卒.

#高麗史11卷-世家11-肅宗1-04-04-1099
二月丁亥燃燈王如奉恩寺.

#高麗史11卷-世家11-肅宗1-04-05-1099
己亥以金上錡守太傅; 黃瑩爲中書侍郞同中書門下平章事; 趙藺忠守司空尙書左僕射; 魏繼廷爲吏部尙書; 李?爲禮部尙書.

#高麗史11卷-世家11-肅宗1-04-06-1099
宋帝詔: “許擧子賓貢.”

#高麗史11卷-世家11-肅宗1-04-07-1099
三月乙巳冊延德宮主柳氏爲妃.

#高麗史11卷-世家11-肅宗1-04-08-1099
壬子幸王輪寺設羅漢齋.

#高麗史11卷-世家11-肅宗1-04-09-1099
夏四月辛巳御紗樓召集詞臣賦重光殿玉??花詩分第賜絹有差.

#高麗史11卷-世家11-肅宗1-04-10-1099
丁亥遼遣橫宣使寧州管內觀察使蕭朗來兼賜藏經.

#高麗史11卷-世家11-肅宗1-04-11-1099
庚寅幸普濟寺設五百羅漢齋.

#高麗史11卷-世家11-肅宗1-04-12-1099
壬辰御延英殿檢閱御藏文書.

#高麗史11卷-世家11-肅宗1-04-13-1099
戊戌幸妙通寺.

#高麗史11卷-世家11-肅宗1-04-14-1099
以林成?爲工部尙書; *?彭載{董彭載}知尙書兵部事.

#高麗史11卷-世家11-肅宗1-04-15-1099
庚子以任懿爲左諫議大夫; 尹瓘爲右諫議大夫翰林侍講學士. 中書省奏: “瓘與懿連姻不宜同在諫院請解瓘職.” 從之.

#高麗史11卷-世家11-肅宗1-04-16-1099
五月乙巳禱雨于諸神祠.

#高麗史11卷-世家11-肅宗1-04-17-1099
乙丑門下侍中致仕李靖恭卒賜弔慰敎及?書.

#高麗史11卷-世家11-肅宗1-04-18-1099
六月癸酉王如奉恩寺.

#高麗史11卷-世家11-肅宗1-04-19-1099
辛巳大雨雹.

#高麗史11卷-世家11-肅宗1-04-20-1099
癸未尹瓘等還自宋. 帝附?曰: “省所上表具悉. 卿世撫三韓地雄五部. 克念先猷之繼有虔臣節之修遣浮海之使航奉充庭之贄寶. 式是守邦之始載輸拱極之忠. 詳披奏封申味詞意?傳嗣之緩告述奉慰之後時眷惟勤誠玆已具亮. 方新纘紹宜厚撫循善布寬條以綏雅俗輔我中國永爲東藩.”

#高麗史11卷-世家11-肅宗1-04-21-1099
戊戌禱雨于諸神祠及朴淵川上.

#高麗史11卷-世家11-肅宗1-04-22-1099
秋七月辛亥曲宴于宴親殿.

#高麗史11卷-世家11-肅宗1-04-23-1099
辛酉王如興王寺.

#高麗史11卷-世家11-肅宗1-04-24-1099
宋歸我?羅失船人趙暹等六人.

#高麗史11卷-世家11-肅宗1-04-25-1099
八月丙子祈晴.

#高麗史11卷-世家11-肅宗1-04-26-1099
九月令宰臣日官等議建南京于楊州.

#高麗史11卷-世家11-肅宗1-04-27-1099
癸卯王如國淸寺.

#高麗史11卷-世家11-肅宗1-04-28-1099
乙巳持禮使邵師奭如遼東京.

#高麗史11卷-世家11-肅宗1-04-29-1099
壬子幸普濟寺設五百羅漢齋.

#高麗史11卷-世家11-肅宗1-04-30-1099
丁卯王率王妃元子兩府群僚及祐世僧統幸三角山. 閏月壬申次常慈寺. 甲戌幸僧伽窟設齋. 仍施: 銀香椀手爐各一事金剛子水精念珠各一貫金帶一腰幷金花果繡幡茶香衣對金綺. 乙亥次楊州相宅都之地. 庚辰幸仁壽寺.

#高麗史11卷-世家11-肅宗1-04-31-1099
甲申王子上黨侯?卒.

#高麗史11卷-世家11-肅宗1-04-32-1099
辛卯遣文冠如遼賀天安節.

#高麗史11卷-世家11-肅宗1-04-33-1099
壬辰幸神穴寺.

#高麗史11卷-世家11-肅宗1-04-34-1099
冬十月庚子遣李壽如遼謝賀生辰.

#高麗史11卷-世家11-肅宗1-04-35-1099
癸卯至自三角山次藥師院肆赦.

#高麗史11卷-世家11-肅宗1-04-36-1099
辛亥告奏兼密進使文翼如遼請賜元子冊命.

#高麗史11卷-世家11-肅宗1-04-37-1099
醮于會慶殿.

#高麗史11卷-世家11-肅宗1-04-38-1099
丙辰東女眞阿老火等二十六人來朝.

#高麗史11卷-世家11-肅宗1-04-39-1099
遣韓?如遼進方物趙臣浚賀正.

#高麗史11卷-世家11-肅宗1-04-40-1099
十一月辛未王弟扶餘公*??以罪流于京山府若木郡.

#高麗史11卷-世家11-肅宗1-04-41-1099
壬申辰韓侯愉卒. 癸未設八關會幸法王寺.

#高麗史11卷-世家11-肅宗1-04-42-1099
十二月壬寅遼遣大淑來賀生辰.

#高麗史11卷-世家11-肅宗1-04-43-1099
辛亥遼東京持禮回謝使大義來.

#高麗史11卷-世家11-肅宗1-04-44-1099
癸亥以庾晳爲尙書右僕射兼太子賓客; 吳壽增爲刑部尙書; 韓瑩爲兵部尙書; 趙公善爲戶部尙書; 金沆庾祿崇爲左右散騎常侍.

#高麗史11卷-世家11-肅宗1-05-01-1100
○(庚辰)五年春正月庚辰遼使蕭朗還王附表以謝.

#高麗史11卷-世家11-肅宗1-05-02-1100
甲申東女眞將軍表於乃等六十人來朝.

#高麗史11卷-世家11-肅宗1-05-03-1100
癸巳親醮于毬庭.

#高麗史11卷-世家11-肅宗1-05-04-1100
乙未冊長子?爲王太子.

#高麗史11卷-世家11-肅宗1-05-05-1100
二月乙巳御神鳳樓赦二罪以下加名山大川神號兩京文武百官爵一級詹事府春坊員二級散官七品升朝二十年者賜服東西蕃長加武散階鰥寡老病孝子順孫賜物有差.

#高麗史11卷-世家11-肅宗1-05-06-1100
辛亥燃燈王如奉恩寺.

#高麗史11卷-世家11-肅宗1-05-07-1100
戊午幸長源亭.

#高麗史11卷-世家11-肅宗1-05-08-1100
三月乙酉中書省奏: “見行曆有乖錯處請削撰曆者職.” 從之.

#高麗史11卷-世家11-肅宗1-05-09-1100
癸巳以崔思諏爲門下侍郞平章事.

#高麗史11卷-世家11-肅宗1-05-10-1100
夏四月丁酉朔日食.

#高麗史11卷-世家11-肅宗1-05-11-1100
己亥還宮.

#高麗史11卷-世家11-肅宗1-05-12-1100
壬子御乾德殿覆試賜韓淑旦等及第.

#高麗史11卷-世家11-肅宗1-05-13-1100
五月辛巳宋明州牒報哲宗皇帝崩皇弟端王佶立. 王爲哲宗欲薦福於大安寺諫官不可乃止.

#高麗史11卷-世家11-肅宗1-05-14-1100
壬午遼遣張臣言來諭冊命元子王備儀仗迎于太初門內. ?曰: “卿宣力侯邦輸忠王室因飛章而抗奏乞延賞以推恩載驗乃誠宜從所請仍圖嚴像增*철{飭}貢儀. 特示寵頒式昭優眷已令所司擇日備禮冊命次今差?書少監張臣言往彼報諭及別賜卿衣著匹*?{段}銀絹等物具如別錄又賜釋經二函.”

#高麗史11卷-世家11-肅宗1-05-15-1100
庚寅張臣言還王附表以謝.

#高麗史11卷-世家11-肅宗1-05-16-1100
六月丁酉王如奉恩寺.

#高麗史11卷-世家11-肅宗1-05-17-1100
乙卯禱雨于*大廟八陵及松嶽東神祠.

#高麗史11卷-世家11-肅宗1-05-18-1100
乙丑遣尙書任懿侍郞白可臣如宋弔慰.

#高麗史11卷-世家11-肅宗1-05-19-1100
秋七月丁丑遣尙書王?侍郞吳延寵如宋賀登極.

#高麗史11卷-世家11-肅宗1-05-20-1100
乙酉王如興王寺.

#高麗史11卷-世家11-肅宗1-05-21-1100
戊子設仁王道場於會慶殿五日.

#高麗史11卷-世家11-肅宗1-05-22-1100
八月丁酉幸福靈寺.

#高麗史11卷-世家11-肅宗1-05-23-1100
庚子幸弘護寺.

#高麗史11卷-世家11-肅宗1-05-24-1100
己未宮南樓橋東廊及四店館掌牲司儀二署火延燒民戶數百.

#高麗史11卷-世家11-肅宗1-05-25-1100
九月丁卯王如國淸寺.

#高麗史11卷-世家11-肅宗1-05-26-1100
丙戌遣李載如遼謝詔諭.

#高麗史11卷-世家11-肅宗1-05-27-1100
戊子宋都綱李琦等三十人來.

#高麗史11卷-世家11-肅宗1-05-28-1100
冬十月丙申賜中書門下省玄德倉米一百斛.

#高麗史11卷-世家11-肅宗1-05-29-1100
壬子遼遣蕭好古高士寧來冊王太子. ?曰: “卿嗣膺祖服遙臨海表之區將建後昆虔俟天朝之命. 適從汝請旣諭朕言特申遣於使華?寵加於公爵固昭優異庸示眷懷. 今差高州管內觀察使蕭好古等持禮往彼冊命卿長子?爲三韓國公. 其印綬簡冊車輅幷別賜衣帶匹*?{段}鞍馬弓箭諸物具如別錄.” 冊曰: “朕荷七聖之丕圖紹百王之正統. 眷言日域夾輔天朝雖纘乃世封已臨於舊服而寵玆國嗣未備於?儀申?有司. 率修故事藏辰順卜異數爰頒. 咨爾高麗國王熙長子?生?元精幼成令器. 就學克敏究詩書禮樂之源率德罔愆合父子君臣之義. 祖先而下忠烈相承永惟尊?之勞固有嗣續之慶?居嫡?載茂嘉聞. 四履之*閒一心所係. 是用遣使高州管內觀察使蕭好古副使守衛尉卿高士寧等持節備禮冊命爾爲順義軍節度朔武等州觀察處置等使崇祿大夫檢校太傅同中書門下平章事使持節朔州諸軍事行朔州刺史上柱國三韓國公食邑三千戶食實封五百戶. 於戱誓山河而傳信汝旣同保其休賜弓鉞以撫征汝亦共宣其力. 惟孝敬可以?天性惟謙和可以順物情戒哉欽哉無替朕之嘉命.” 乙卯王與太子如南郊受冊.

#高麗史11卷-世家11-肅宗1-05-30-1100
己未太子宴遼使于門下省.

#高麗史11卷-世家11-肅宗1-05-31-1100
辛酉遣朴浩如遼賀天安節.

#高麗史11卷-世家11-肅宗1-05-32-1100
十一月乙丑遼使蕭好古等還王附表以謝.

#高麗史11卷-世家11-肅宗1-05-33-1100
遣金侯善如遼謝賀生辰.

#高麗史11卷-世家11-肅宗1-05-34-1100
丙子設八關會幸法王寺.

#高麗史11卷-世家11-肅宗1-05-35-1100
戊寅宋商?羅女眞等來獻土物.

#高麗史11卷-世家11-肅宗1-05-36-1100
辛巳遣金龜年如遼謝恩.

#高麗史11卷-世家11-肅宗1-05-37-1100
丙戌遣赫連挺如遼獻方物崔善緯賀正.

#高麗史11卷-世家11-肅宗1-05-38-1100
十二月癸巳朔遼遣*大僕卿王執中來賀生辰.

#高麗史11卷-世家11-肅宗1-05-39-1100
甲辰王執中還王附表以謝.

#高麗史11卷-世家11-肅宗1-05-40-1100
丙辰以李瑋爲給事中; 李?爲侍御史; 邵台幹爲殿中侍御史; 劉誼李德羽爲左右拾遺.

#高麗史11卷-世家11-肅宗1-06-01-1101
○(辛巳)六年春正月丁卯制: “以九經子史各一本分置臺省樞密院.”

#高麗史11卷-世家11-肅宗1-06-02-1101
以太子生辰爲昌寧節.

#高麗史11卷-世家11-肅宗1-06-03-1101
己巳設天帝釋道場于文德殿.

#高麗史11卷-世家11-肅宗1-06-04-1101
庚午幸神衆院.

#高麗史11卷-世家11-肅宗1-06-05-1101
癸酉東女眞余羅弗沙溫等七十五人來獻土物.

#高麗史11卷-世家11-肅宗1-06-06-1101
丙子以禮部尙書崔弘嗣爲西北面兵馬使; 尙書左丞金德珍爲東北面兵馬使.

#高麗史11卷-世家11-肅宗1-06-07-1101
遼東京持禮使禮賓副使高克少來.

#高麗史11卷-世家11-肅宗1-06-08-1101
庚辰宋人邵珪陸廷俊劉伋來投. 王召試于文德殿?授八品官賜廷俊名廷傑.

#高麗史11卷-世家11-肅宗1-06-09-1101
辛巳遣兵部尙書韓瑩大將軍張弘占賜中書侍郞金先錫官誥禮物.

#高麗史11卷-世家11-肅宗1-06-10-1101
癸未注簿李景澤妻金氏欲殺夫之繼母陰使婢置毒於食以進母知之以告御史臺金不服. 御史臺請*(??){更}鞫問. 王曰: “犯狀已白宜卽論決.” 以金先朝外戚?死流安山縣景澤死獄中.

#高麗史11卷-世家11-肅宗1-06-11-1101
乙酉刑部奏: “注簿同正趙俊明父沒四年不養其母不友其弟使皆失所請論如法.” 王曰: “朕爲政先孝弟乃有若人耶.” 可其奏.

#高麗史11卷-世家11-肅宗1-06-12-1101
辛卯設消?道場于乾德殿四日.

#高麗史11卷-世家11-肅宗1-06-13-1101
二月壬辰朔貶詔諭回謝使孔目官李復幷免回謝使李載.

#高麗史11卷-世家11-肅宗1-06-14-1101
癸巳錄囚.

#高麗史11卷-世家11-肅宗1-06-15-1101
甲午遣使望秩于山川.

#高麗史11卷-世家11-肅宗1-06-16-1101
癸卯東女眞乃巴只村歸德將軍甫馬弓漢伊忽村都領麻浦廣灘村將軍骨夫等五十五人請入朝許之.

#高麗史11卷-世家11-肅宗1-06-17-1101
乙巳東女眞伊位村都領怪夫等三十人來朝.

#高麗史11卷-世家11-肅宗1-06-18-1101
丙午燃燈王如奉恩寺.

#高麗史11卷-世家11-肅宗1-06-19-1101
?知政事致仕愼脩卒遣使弔祭謚恭獻. 脩宋人也頗有學識尤精於醫.

#高麗史11卷-世家11-肅宗1-06-20-1101
己酉檢校太師守司空滋卒.

#高麗史11卷-世家11-肅宗1-06-21-1101
壬子詔: “逆臣李資義從坐者皆量移.”

#高麗史11卷-世家11-肅宗1-06-22-1101
乙卯又詔曰: “逆黨罪疑者已赦之矣其侍御史王台紹主簿全寵判官李滋衛尉少卿金義英妻李氏等許令還京.”

#高麗史11卷-世家11-肅宗1-06-23-1101
丙辰幸洪圓寺落成大藏堂及九祖堂.

#高麗史11卷-世家11-肅宗1-06-24-1101
戊午御重光殿閱書籍.

#高麗史11卷-世家11-肅宗1-06-25-1101
三月戊辰幸王輪寺.

#高麗史11卷-世家11-肅宗1-06-26-1101
庚午幸弘護寺御製詩命內侍儒臣和進.

#高麗史11卷-世家11-肅宗1-06-27-1101
壬申制: “以秘書省文籍板本委積損毁命置書籍鋪于國子監移藏之以廣摹印.”

#高麗史11卷-世家11-肅宗1-06-28-1101
丙子設藏經道場于會慶殿御製慶讚詩.

#高麗史11卷-世家11-肅宗1-06-29-1101
己卯王避遼帝嫌名改名?告于*大廟八陵群臣表賀.

#高麗史11卷-世家11-肅宗1-06-30-1101
庚辰設般若道場于乾德殿.

#高麗史11卷-世家11-肅宗1-06-31-1101
遼遣檢校右散騎常侍耶律?來告道宗崩皇太孫燕國公延禧嗣位.

#高麗史11卷-世家11-肅宗1-06-32-1101
廣明寺僧光器主簿孫弼進士李震光詐造陰陽書事覺杖流之.

#高麗史11卷-世家11-肅宗1-06-33-1101
丙戌祭五瘟神.

#高麗史11卷-世家11-肅宗1-06-34-1101
庚寅詔曰: “己卯年幸三角山所過名山大川神號各加仁聖二字令所在州縣祭告.”

#高麗史11卷-世家11-肅宗1-06-35-1101
夏四月辛卯朔日食.

#高麗史11卷-世家11-肅宗1-06-36-1101
癸巳從祀六十一子二十一賢于文宣王廟.

#高麗史11卷-世家11-肅宗1-06-37-1101
御史臺奏: “遼告哀使傳命後以?衫烏帽赴宴非禮也請罪迎送員吏.” 王曰: “此使者之失迎送員吏何與焉.” 不聽. 又奏: “司天卜正柳綠春誤奏日食分刻請論如法.” 從之.

#高麗史11卷-世家11-肅宗1-06-38-1101
以旱禱雨于天地宗廟山川.

#高麗史11卷-世家11-肅宗1-06-39-1101
乙未以樞密院事吳壽增爲西北面兵馬使知中軍兵馬使事.

#高麗史11卷-世家11-肅宗1-06-40-1101
丙申幸普濟寺.

#高麗史11卷-世家11-肅宗1-06-41-1101
戊戌幸妙通寺設摩利支天道場.

#高麗史11卷-世家11-肅宗1-06-42-1101
庚子幸普濟寺.

#高麗史11卷-世家11-肅宗1-06-43-1101
辛丑平州妖僧覺眞妄言陰陽眩惑衆人詔流谷州.

#高麗史11卷-世家11-肅宗1-06-44-1101
壬寅以洪器爲工部尙書充史館修撰官.

#高麗史11卷-世家11-肅宗1-06-45-1101
癸卯錄囚.

#高麗史11卷-世家11-肅宗1-06-46-1101
遣大府少卿王公胤閤門使魯作公如遼弔慰會葬.

#高麗史11卷-世家11-肅宗1-06-47-1101
東路州鎭雪深一寸.

#高麗史11卷-世家11-肅宗1-06-48-1101
甲辰醮太一祈雨.

#高麗史11卷-世家11-肅宗1-06-49-1101
幸外帝釋院.

#高麗史11卷-世家11-肅宗1-06-50-1101
翰林院奏: “御名同韻字請令?書省彫板頒示使人知所避諱.” 制可改雍和殿爲祥和殿.

#高麗史11卷-世家11-肅宗1-06-51-1101
乙巳曝巫祈雨.

#高麗史11卷-世家11-肅宗1-06-52-1101
群臣上言: “松?蕃殖壓禳無效. 臣等謹按京房易飛候云: ‘食祿不益聖化天示之?.’ 臣等無狀以貽上憂願進賢退不肖以*?天譴.” 不報.

#高麗史11卷-世家11-肅宗1-06-53-1101
設龍王道場于臨海院祈雨.

#高麗史11卷-世家11-肅宗1-06-54-1101
戊申合祭己卯年行幸所過名山大川神*祗{祇}于開城府及楊州.

#高麗史11卷-世家11-肅宗1-06-55-1101
幸日月寺慶成金字妙法蓮華經旣畢與后妃太子登寺後岡欲置酒爲樂. 御史臺奏: “時方盛農旱魃爲?若樂酒於此百姓孰謂殿下憂民之憂.” 王乃止. 及還有感作詩. 末句云: “蓮宮觀訪酬前願兼禱時霖表至心.”

#高麗史11卷-世家11-肅宗1-06-56-1101
己酉禱雨于天地宗廟.

#高麗史11卷-世家11-肅宗1-06-57-1101
辛亥放輕繫.

#高麗史11卷-世家11-肅宗1-06-58-1101
甲寅詔曰: “方今農時天久不雨恐州郡官吏不體予意逗撓德音所免租稅使民不被其澤或寃獄滯囚久而不決餓莩曝骸棄而不葬又公私收稅甚重召民怨傷和氣而致然也. 有司其布德惠禁非法平訊具獄掩?埋??*?天譴.”

#高麗史11卷-世家11-肅宗1-06-59-1101
丙辰大雩.

#高麗史11卷-世家11-肅宗1-06-60-1101
設仁王道場于文德殿祈雨.

#高麗史11卷-世家11-肅宗1-06-61-1101
鑄錢都監奏: “國人始知用錢之利以爲便乞告于宗廟.” 從之.

#高麗史11卷-世家11-肅宗1-06-62-1101
戊午女眞氈工古舍毛等六人來投賜田廬以充編戶.

#高麗史11卷-世家11-肅宗1-06-63-1101
庚申割平虜鎭關內楸子田與民耕之.

#高麗史11卷-世家11-肅宗1-06-64-1101
五月壬戌禱雨斷扇徙市.

#高麗史11卷-世家11-肅宗1-06-65-1101
甲申任懿白可臣等還自宋. 帝賜神醫補救方. 王受詔於宣政殿.

#高麗史11卷-世家11-肅宗1-06-66-1101
制: “以今秋役夫六千五百人脩營弘護寺.”

#高麗史11卷-世家11-肅宗1-06-67-1101
六月辛卯王如奉恩寺.

#高麗史11卷-世家11-肅宗1-06-68-1101
丙申王?吳延寵還自宋. 帝賜王*大平御覽{太平御覽}一千卷.

#高麗史11卷-世家11-肅宗1-06-69-1101
己亥以任懿爲御史大夫; 尹瓘爲樞密院知奏事.

#高麗史11卷-世家11-肅宗1-06-70-1101
庚子以林幹判尙書刑部事; 魏繼廷判翰林院事; 吳壽增判三司事; 王?爲樞密院左承宣; 趙珪爲右副承宣.

#高麗史11卷-世家11-肅宗1-06-71-1101
辛丑定州長今男盜官庫鐵甲四部賣與東女眞事覺伏誅.

#高麗史11卷-世家11-肅宗1-06-72-1101
甲辰王受菩薩戒于乾德殿.

#高麗史11卷-世家11-肅宗1-06-73-1101
詔: “除兩京軍卒不急之役.”

#高麗史11卷-世家11-肅宗1-06-74-1101
分內府文書藏于樞密院.

#高麗史11卷-世家11-肅宗1-06-75-1101
戊午以大府卿金漢忠爲西北面兵馬使; 御史中丞高令臣爲東北面兵馬使.

#高麗史11卷-世家11-肅宗1-06-76-1101
秋七月辛酉制: “以役夫一千九百人修營國淸寺.”

#高麗史11卷-世家11-肅宗1-06-77-1101
己卯王如興王寺.

#高麗史11卷-世家11-肅宗1-06-78-1101
八月癸巳詔曰: “元曉義相東方聖人也. 無碑記謚號厥德不暴朕甚悼之. 其贈元曉大聖和靜國師義相大聖圓敎國師有司卽所住處立石紀德以垂無窮.”

#高麗史11卷-世家11-肅宗1-06-79-1101
乙巳詔曰: “朕自御神器居常小心北交大遼南事大宋又有女眞?强于東. 軍國之務安民爲急宜罷不急之役以安斯民.” 

#高麗史11卷-世家11-肅宗1-06-80-1101
都兵馬使奏: “今遼東京兵馬都部署移文請罷靜州關內軍營. 頃在大安中遼欲於鴨江置亭子及?場我朝遣使請罷遼帝聽之今亦宜從其請.” 制可.

#高麗史11卷-世家11-肅宗1-06-81-1101
九月壬戌王如國淸寺.

#高麗史11卷-世家11-肅宗1-06-82-1101
戊寅遣同知樞密院事郭尙尙書左丞許慶如遼賀卽位.

#高麗史11卷-世家11-肅宗1-06-83-1101
西女眞古時毛來投賜田宅.

#高麗史11卷-世家11-肅宗1-06-84-1101
甲申幸摠持寺問母弟僧煦疾.

#高麗史11卷-世家11-肅宗1-06-85-1101
設仁王經道場于會慶殿毬庭及外山諸寺飯僧三萬.

#高麗史11卷-世家11-肅宗1-06-86-1101
是月置南京開創都監命門下侍郞平章事崔思諏御史大夫任懿知奏事尹瓘少府監致仕文象春官正陰德全秋官正崔資顥相之.

#高麗史11卷-世家11-肅宗1-06-87-1101
冬十月壬辰御史臺奏: “京畿捕賊軍士擅掠民戶爲害反甚請罷之.” 制可.

#高麗史11卷-世家11-肅宗1-06-88-1101
乙未以?羅新星主陪戎副尉具代爲遊擊將軍.

#高麗史11卷-世家11-肅宗1-06-89-1101
崔思諏等還奏云: “臣等就盧原驛海村龍山等處審視山水不合建都唯三角山面嶽之南山形水勢符合古文請於主幹中心大?壬坐丙向隨形建都.” 制可.

#高麗史11卷-世家11-肅宗1-06-90-1101
丙申以始創南京告于宗廟社稷山川.

#高麗史11卷-世家11-肅宗1-06-91-1101
十一月戊辰以羅俊爲左右衛上將軍攝刑部尙書; 崔挺爲金吾衛上將軍工部尙書.

#高麗史11卷-世家11-肅宗1-06-92-1101
辛未設八關會幸法王寺.

#高麗史11卷-世家11-肅宗1-06-93-1101
宋商耽羅東北蕃酋長等來獻土物.

#高麗史11卷-世家11-肅宗1-06-94-1101
十二月丙午遼遣高州管內觀察使高德信來賀生辰.

#高麗史11卷-世家11-肅宗1-06-95-1101
以魏繼廷爲中書侍郞同中書門下平章事柱國; 李??知政事柱國; 吳壽增爲尙書左僕射兼太子賓客; 柳伸爲禮部尙書同知樞密院事翰林學士承旨; 金景庸爲兵部尙書同知樞密院事; 韓瑩爲尙書右僕射; 崔弘嗣爲吏部尙書; 白可臣爲兵部侍郞左諫議大夫; 高令臣爲刑部侍郞右諫議大夫; 康拯爲考功郞中御史雜端; 盧忠謹爲侍御史; 金至和爲右補闕; 金晙張起爲左右拾遺.

#高麗史11卷-世家11-肅宗1-06-96-1101
己酉遼遣崇祿卿吳佺來致道宗遺留衣帶匹*?{段}等物.

#高麗史11卷-世家11-肅宗1-07-01-1102
○(壬午)七年春正月辛未以左散騎常侍庾祿崇知西北面兵馬事; 少府監李繼膺知東北面兵馬事.

#高麗史11卷-世家11-肅宗1-07-02-1102
二月丙申命太子醮三界百神于毬庭.

#高麗史11卷-世家11-肅宗1-07-03-1102
丁酉西女眞高舍等十八人來獻土物.

#高麗史11卷-世家11-肅宗1-07-04-1102
庚子燃燈王如奉恩寺.

#高麗史11卷-世家11-肅宗1-07-05-1102
丁未西女眞阿號羅等十五人來獻土物.

#高麗史11卷-世家11-肅宗1-07-06-1102
庚戌東女眞安旦分那老等十八人來朝.

#高麗史11卷-世家11-肅宗1-07-07-1102
乙卯平章事金先錫三上表請老許之.

#高麗史11卷-世家11-肅宗1-07-08-1102
三月丁巳幸神衆院設齋.

#高麗史11卷-世家11-肅宗1-07-09-1102
庚申幸王輪寺.

#高麗史11卷-世家11-肅宗1-07-10-1102
辛酉以李?判尙書戶部事; 郭尙爲左僕射?知政事兼西京留守使.

#高麗史11卷-世家11-肅宗1-07-11-1102
乙亥王欲如興王寺會天雨諫官諫止之.

#高麗史11卷-世家11-肅宗1-07-12-1102
丁丑放輕繫.

#高麗史11卷-世家11-肅宗1-07-13-1102
命尹瓘李宏試進士于順天館遣殿前副承旨梁信英賜宋朝細筆一千二百管于進士.

#高麗史11卷-世家11-肅宗1-07-14-1102
己卯御史臺奏: “四門進士李齊老盲僧法宗之子不合應擧.” 王曰: “孔子謂仲弓曰: ‘犁牛之子?且角雖欲勿用山川其舍諸.’ 科目將以求賢齊老苟有才學豈可以父故廢之可令赴擧.”

#高麗史11卷-世家11-肅宗1-07-15-1102
庚辰設佛頂道場于文德殿.

#高麗史11卷-世家11-肅宗1-07-16-1102
中書門下奏: “新作南京度地必廣多奪民田請據‘京緯令’所說或依山取勢或約水表形先以內從山水形勢東至大峯南至沙里西至?峯北至面嶽爲界.” 制可.

#高麗史11卷-世家11-肅宗1-07-17-1102
靖宗妃延興宮主金氏卒.

#高麗史11卷-世家11-肅宗1-07-18-1102
夏四月丁酉御乾德殿覆試進士召太子及宰樞兩制詞臣置酒宣題春風扇微和令太子及詞臣各賦六韻詩以進賜康滌等及第幷召試投化宋進士章?賜別頭及第.

#高麗史11卷-世家11-肅宗1-07-19-1102
甲辰東女眞酋長盈歌遣使來朝. 盈歌卽金之穆宗也.

#高麗史11卷-世家11-肅宗1-07-20-1102
五月丙寅幸玄化寺慶讚銀書瑜伽顯揚論.

#高麗史11卷-世家11-肅宗1-07-21-1102
丁卯以庾祿崇爲樞密院使兼太子賓客.

#高麗史11卷-世家11-肅宗1-07-22-1102
戊辰守司空尙書右僕射黃仲寶卒.

#高麗史11卷-世家11-肅宗1-07-23-1102
六月乙酉朔王如奉恩寺.

#高麗史11卷-世家11-肅宗1-07-24-1102
丁亥詔曰: “松?於泰安二年丙寅始出西山延及白州兎山而近來尤盛此必刑政乖戾所致. 夙夜祗懼乃與群臣引咎責己自五月癸酉至乙亥醮天告謝庶以寬刑宥罪上*?天譴放免今日以前內外公徒私杖以下雜罪其令樞密院施行.”

#高麗史11卷-世家11-肅宗1-07-25-1102
戊戌宋商黃朱等五十二人來.

#高麗史11卷-世家11-肅宗1-07-26-1102
甲辰以直門下省文翼爲西北面兵馬使; *大僕卿金德珍爲東北面兵馬使; 崔?爲刑部尙書; 李繼膺爲左散騎常侍; 劉載爲右諫議大夫.

#高麗史11卷-世家11-肅宗1-07-27-1102
丙午以選士日侍宴賜平章事林幹魏繼廷?知政事郭尙馬各一匹授新及第章?將仕郞禮賓注簿同正.

#高麗史11卷-世家11-肅宗1-07-28-1102
閏月甲寅朔宋商徐脩等三人來.

#高麗史11卷-世家11-肅宗1-07-29-1102
丙子宋商朱保等四十餘人來.

#高麗史11卷-世家11-肅宗1-07-30-1102
秋七月辛卯設消?道場於會慶殿三日.

#高麗史11卷-世家11-肅宗1-07-31-1102
庚子幸外帝釋院.

#高麗史11卷-世家11-肅宗1-07-32-1102
癸卯王如興王寺.

#高麗史11卷-世家11-肅宗1-07-33-1102
庚戌幸西京. 壬子禮部奏: “謹按尙書*?王者所爲巡守者以諸侯自專一國威福在己恐其壅?上命澤不下流故自巡守爲民除弊宜命西京留守及先排按察使先訪民*閒疾苦?除撫恤及前降赦恩未盡奉行者付有司施行.” 制可.

#高麗史11卷-世家11-肅宗1-07-34-1102
八月癸丑朔行在臣僚奉表賀朔.

#高麗史11卷-世家11-肅宗1-07-35-1102
丁巳至大同江御龍船宴太子扈從臣僚及西京文武兩班觀水戱雜技至?而罷入御長樂殿.

#高麗史11卷-世家11-肅宗1-07-36-1102
戊午謁太祖眞殿.

#高麗史11卷-世家11-肅宗1-07-37-1102
庚申曲宴于美花亭改賜額曰有美御製詩一絶命兩京儒臣和進.

#高麗史11卷-世家11-肅宗1-07-38-1102
癸亥移御集祥殿命直史館洪灌書殿門額.

#高麗史11卷-世家11-肅宗1-07-39-1102
甲子幸興福永明兩寺行香遂御九梯宮留題永明寺浮碧樓九梯宮詩各一首命兩京儒臣和進遂御龍船宴群臣.

#高麗史11卷-世家11-肅宗1-07-40-1102
庚辰王至梯淵岸命善?禁軍五人尋舊梯基. 五人奏云: “去地十尺有梯基石.” 遂幸弘福寺行香出御寺南江岸閱射因命置酒太子及臣僚侍宴親製‘秋日遊鎬京南河開宴詩’四韻宣示兩京儒臣和進至?還宮.

#高麗史11卷-世家11-肅宗1-07-41-1102
乙亥幸重興寺.

#高麗史11卷-世家11-肅宗1-07-42-1102
丁丑新脩神護寺.

#高麗史11卷-世家11-肅宗1-07-43-1102
戊寅西京留守官?知政事郭尙等享王于長樂殿兩京群臣侍宴.

#高麗史11卷-世家11-肅宗1-07-44-1102
九月丙戌王以仁睿太后忌辰道場幸長慶寺行香.

#高麗史11卷-世家11-肅宗1-07-45-1102
戊子幸觀風殿還御會福樓命牽*롱官射.

#高麗史11卷-世家11-肅宗1-07-46-1102
甲午制曰: “朕久未省方今幸西京庶幾寬刑宥罪自動駕以來從行先排使及當京留守所奏犯輕罪者?令原免.”

#高麗史11卷-世家11-肅宗1-07-47-1102
丁酉興福寺十王堂成命太子行香. 戊戌王與后妃太子諸王幸是寺落成.

#高麗史11卷-世家11-肅宗1-07-48-1102
辛丑幸金剛寺飯僧遂觀舊塔遺址仍命太子巡視川上祭所及通漢橋.

#高麗史11卷-世家11-肅宗1-07-49-1102
癸卯御會福樓閱射.

#高麗史11卷-世家11-肅宗1-07-50-1102
宋商林白徇等二十人來.

#高麗史11卷-世家11-肅宗1-07-51-1102
乙巳閱射.

#高麗史11卷-世家11-肅宗1-07-52-1102
丙午幸長慶寺閱騎射.

#高麗史11卷-世家11-肅宗1-07-53-1102
命副留守崔公?等檢討留守藏內書籍以進.

#高麗史11卷-世家11-肅宗1-07-54-1102
己酉幸神護寺設大藏會以落之. 自闕庭至寺夾路點燈數萬. 庚戌又幸是寺行香.

#高麗史11卷-世家11-肅宗1-07-55-1102
冬十月丁巳幸興福寺.

#高麗史11卷-世家11-肅宗1-07-56-1102
乙丑設八關會御靈鳳門受百官賀遂幸興國寺.

#高麗史11卷-世家11-肅宗1-07-57-1102
庚午御長樂殿宴兩京文武顯官臣僚賜幣有差.

#高麗史11卷-世家11-肅宗1-07-58-1102
壬申遣安子恭如遼賀天興節.

#高麗史11卷-世家11-肅宗1-07-59-1102
甲戌駕發西京.

#高麗史11卷-世家11-肅宗1-07-60-1102
庚辰王次北崇山神護寺設五百羅漢齋.

#高麗史11卷-世家11-肅宗1-07-61-1102
十月壬午朔王次牛?川野有虎突出命侍奉軍逐之牽*롱校尉宋宗紹?殺之賜宗紹衣一襲.

#高麗史11卷-世家11-肅宗1-07-62-1102
丁亥次臨浿驛下德音加所歷名山大川神*祗{祇}德號宥沿途州縣官吏輕罪加職一級賜諸司掌固諸衛旗頭初職.

#高麗史11卷-世家11-肅宗1-07-63-1102
王還京都.

#高麗史11卷-世家11-肅宗1-07-64-1102
癸巳東女眞霜昆等三十人來獻馬.

#高麗史11卷-世家11-肅宗1-07-65-1102
甲午遣楊信孚如遼謝賀生辰.

#高麗史11卷-世家11-肅宗1-07-66-1102
乙未設八關會幸法王寺.

#高麗史11卷-世家11-肅宗1-07-67-1102
壬寅遣郭峻穆如遼進方物.

#高麗史11卷-世家11-肅宗1-07-68-1102
甲辰以尹瓘爲樞密院副使.

#高麗史11卷-世家11-肅宗1-07-69-1102
遣金澤先如遼賀正.

#高麗史11卷-世家11-肅宗1-07-70-1102
丁未東女眞盈歌遣使請銀器匠許之.

#高麗史11卷-世家11-肅宗1-07-71-1102
 十二月壬子遼遣橫宣使歸州管內觀察使蕭軻來. 癸丑又遣中書舍人孟初來賀生辰.

#高麗史11卷-世家11-肅宗1-07-72-1102
戊辰祈雪于*大廟.

#高麗史11卷-世家11-肅宗1-07-73-1102
辛未以柳伸爲吏部尙書; 尹瓘爲御史大夫; 崔弘嗣爲尙書右僕射兼三司事; 林義爲禮部尙書兼史館脩撰.

#高麗史11卷-世家11-肅宗1-07-74-1102
壬申東女眞酋長古羅骨等三十人來獻馬.

#高麗史11卷-世家11-肅宗1-07-75-1102
乙亥赤虹貫日.

#高麗史11卷-世家11-肅宗1-07-76-1102
庚辰以林幹判西北面兵馬事兼中軍兵馬使; 吳壽增判東北面兵馬事兼行營兵馬使; 柳伸爲西北面兵馬使.

世家卷第十一.


#高麗史12卷-世家12-00-00-00-0000
世家卷第十二. 高麗史十二.
正憲大夫工曹判書集賢殿大提學知  經筵春秋館事兼成均大司成臣鄭麟趾奉  敎修.

#高麗史12卷-世家12-肅宗2-00-00-0000
肅宗二.

#高麗史12卷-世家12-肅宗2-08-01-1103
○(癸未)八年春正月癸未以王源檢校司徒守司空上柱國.

#高麗史12卷-世家12-肅宗2-08-02-1103
己丑東女眞高羅骨等三十人來朝.

#高麗史12卷-世家12-肅宗2-08-03-1103
辛卯西女眞芒閒等二十四人來朝.

#高麗史12卷-世家12-肅宗2-08-04-1103
二月丙辰東女眞將軍豆門小等三十人來獻土物.

#高麗史12卷-世家12-肅宗2-08-05-1103
東女眞將軍高夫老等三十人來獻馬.

#高麗史12卷-世家12-肅宗2-08-06-1103
己未燃燈王如奉恩寺.

#高麗史12卷-世家12-肅宗2-08-07-1103
辛酉以邵台輔守太傅判戶部西京留守事; 崔思諏守太尉判吏部事; 林幹守司徒判兵部事; 魏繼廷守司徒判禮部事; 李?檢校司徒守司空判刑部事; 吳壽增?知政事; 金景庸知樞密院事.

#高麗史12卷-世家12-肅宗2-08-08-1103
壬戌以郭尙守司空仍令致仕.

#高麗史12卷-世家12-肅宗2-08-09-1103
己巳宋明州敎練使張宗閔許從等與綱首楊炤等三十八人來朝.

#高麗史12卷-世家12-肅宗2-08-10-1103
東女眞豆門恢八等九十人來朝.

#高麗史12卷-世家12-肅宗2-08-11-1103
乙亥以吳壽增守司空; 柳伸檢校司空; 庾祿崇爲尙書左僕射?知政事; 尹瓘爲吏部尙書同知樞密院事; 王?爲樞密院副使.

#高麗史12卷-世家12-肅宗2-08-12-1103
三月己丑命直史館洪灌書無逸篇于會慶殿屛風.

#高麗史12卷-世家12-肅宗2-08-13-1103
夏四月丁巳赤虹犯日.

#高麗史12卷-世家12-肅宗2-08-14-1103
庚申雨雹.

#高麗史12卷-世家12-肅宗2-08-15-1103
五月辛巳以金漢忠爲禮部尙書; 任懿爲兵部尙書; 金景庸爲戶部尙書.

#高麗史12卷-世家12-肅宗2-08-16-1103
六月己酉王如奉恩寺.

#高麗史12卷-世家12-肅宗2-08-17-1103
壬子宋遣國信使戶部侍郞劉逵給事中吳拭來賜王衣帶匹*?{段}金玉器弓矢鞍馬等物. 甲寅王迎詔于會慶殿. 詔曰: “卿世紹王封地分日域奏函屢達常懷存闕之心貢???遠效旅庭之實. 載嘉亮節特致隆恩輟侍從之近臣將匪頒之異數事雖用舊禮是倍常. 宜承眷遇之私益懋忠勤之報.” 幷遣醫官牟介呂昞陳爾猷范之才等四人來從表請也.

#高麗史12卷-世家12-肅宗2-08-18-1103
丙寅遼遣報冊使邊唐英來. 詔曰: “朕承八聖之鴻休纂千齡之景祚. 永懷統御莫敢康寧方星歲之載移致天區之咸乂. 顧玆群?繼陳烈於奉章請以徽名願推崇於?德. 靡遑牢讓勉循勤誠已定今年冬行冊禮. 卿慶奠侯蕃忠扶王室聞修盛禮諒?多歡.”

#高麗史12卷-世家12-肅宗2-08-19-1103
丁卯以李?爲西京留守使; 吳壽增判尙書戶部事; 柳伸爲左僕射政堂文學; 崔弘嗣爲樞密院使兼太子賓客; 尹瓘知樞密院事兼翰林學士承旨; 崔?爲戶部尙書; 李繼膺爲左散騎常侍; 文翼爲右散騎常侍.

#高麗史12卷-世家12-肅宗2-08-20-1103
秋七月辛卯宋國信使劉逵等還王附表以謝兼告改名.

#高麗史12卷-世家12-肅宗2-08-21-1103
宋醫官牟介等館于興盛宮敎訓醫生.

#高麗史12卷-世家12-肅宗2-08-22-1103
乙未東女眞酋長昆豆遣人獻黃毛一萬條.

#高麗史12卷-世家12-肅宗2-08-23-1103
丁酉王如興王寺.

#高麗史12卷-世家12-肅宗2-08-24-1103
甲辰東女眞太師盈歌遣使來朝. 有本國醫者居完顔部善治疾. 時盈歌戚屬有疾盈歌謂醫曰: “汝能治此人病則吾當遣人歸汝鄕國.” 其人果愈盈歌如約遣人送至境上. 醫者至言于王曰: “女眞居黑水者部族日强兵益精悍.” 王乃始通使自是來往不阻. 盈歌旣破蕭海里報捷于我. 我復使人賀之. 盈歌遣其族弟斜葛報聘王待之甚厚.

#高麗史12卷-世家12-肅宗2-08-25-1103
八月庚戌憲官奏評刑書.

#高麗史12卷-世家12-肅宗2-08-26-1103
大將軍高文盖張洪占李弓濟將軍金子珍等潛懷逆謀. 庚申命御史臺捕之流于南極.

#高麗史12卷-世家12-肅宗2-08-27-1103
九月庚辰王如國淸寺.

#高麗史12卷-世家12-肅宗2-08-28-1103
乙未召內侍及侍從文臣於重光殿命題賦詩賜酒.

#高麗史12卷-世家12-肅宗2-08-29-1103
壬寅遣李繼膺朴景綽如遼賀加上尊號.

#高麗史12卷-世家12-肅宗2-08-30-1103
乙巳以崔思諏爲門下侍中; 林幹爲門下侍郞平章事; 李?爲中書侍郞平章事.

#高麗史12卷-世家12-肅宗2-08-31-1103
丙午飯僧一萬.

#高麗史12卷-世家12-肅宗2-08-32-1103
冬十月丁未朔制: “改錄壁上功臣職號.”

#高麗史12卷-世家12-肅宗2-08-33-1103
甲寅以崔弘嗣爲西北面兵馬使兼知中軍兵馬使.

#高麗史12卷-世家12-肅宗2-08-34-1103
丙辰以宋帝天寧節命太子設齋于奉恩寺醫官牟介等往觀之賜牟介等酒幣.

#高麗史12卷-世家12-肅宗2-08-35-1103
庚申遼東京回禮使禮賓副使高維玉等來.

#高麗史12卷-世家12-肅宗2-08-36-1103
遣宋琳如遼賀天興節.

#高麗史12卷-世家12-肅宗2-08-37-1103
庚午詔: “徵無等山處士殷元忠.”

#高麗史12卷-世家12-肅宗2-08-38-1103
壬申幸東池閱射中鵠者賜物有差.

#高麗史12卷-世家12-肅宗2-08-39-1103
甲戌遣金國珍如遼謝橫宣.

#高麗史12卷-世家12-肅宗2-08-40-1103
十一月乙酉遣崔繼芳如遼謝賀生辰.

#高麗史12卷-世家12-肅宗2-08-41-1103
己丑設八關會幸法王寺.

#高麗史12卷-世家12-肅宗2-08-42-1103
京城地震.

#高麗史12卷-世家12-肅宗2-08-43-1103
丙申東女眞太師盈歌遣古?率夫阿老等來獻土物.

#高麗史12卷-世家12-肅宗2-08-44-1103
丁酉遣趙卿如遼進方物沈侯賀正.

#高麗史12卷-世家12-肅宗2-08-45-1103
十二月戊申遼遣烏興慶來賀生辰.

#高麗史12卷-世家12-肅宗2-08-46-1103
戊午京城地震.

#高麗史12卷-世家12-肅宗2-08-47-1103
壬申北蕃將軍從昆阿老等四十七人來獻土物.

#高麗史12卷-世家12-肅宗2-09-01-1104
○(甲申)九年春正月辛巳東女眞男女一千七百五十三人來投.

#高麗史12卷-世家12-肅宗2-09-02-1104
東女眞酋長烏雅束與別部夫乃老有隙遣公兄之助發兵攻之騎兵來屯定州關外. 癸未王以門下侍郞平章事林幹判東北面行營兵馬事御宣政殿授?鉞往備之. 又以直門下省李瑋爲西北面行營兵馬使; 衛尉卿金德珍爲東北面行營兵馬使.

#高麗史12卷-世家12-肅宗2-09-03-1104
戊子西女眞從昆等三十人來獻土物.

#高麗史12卷-世家12-肅宗2-09-04-1104
二月戊申宋醫官牟介等還.

#高麗史12卷-世家12-肅宗2-09-05-1104
壬子林幹與女眞戰于定州城外敗績. 有司劾奏: “幹及兵馬使左僕射黃兪顯副使大將軍宋忠戶部侍郞王公胤右承宣趙珪敗績之罪皆罷之.”

#高麗史12卷-世家12-肅宗2-09-06-1104
乙卯西女眞居羅弗麻浦等四十九人來獻土物.

#高麗史12卷-世家12-肅宗2-09-07-1104
庚申燃燈王如奉恩寺.

#高麗史12卷-世家12-肅宗2-09-08-1104
乙丑以樞密院使尹瓘爲東北面行營兵馬都統御重光殿授?鉞遣之.

#高麗史12卷-世家12-肅宗2-09-09-1104
三月丙子以李?守司空尙書右僕射.

#高麗史12卷-世家12-肅宗2-09-10-1104
丁丑尹瓘與女眞戰斬三十餘級我軍死傷陷沒者過半.

#高麗史12卷-世家12-肅宗2-09-11-1104
己卯設仁王道場於會慶殿飯僧一萬于毬庭.

#高麗史12卷-世家12-肅宗2-09-12-1104
庚辰召全州牧使吳延寵爲樞密院左承宣知御史臺事.

#高麗史12卷-世家12-肅宗2-09-13-1104
命太子覆試進士于乾德殿甲申賜宋瑋等及第.

#高麗史12卷-世家12-肅宗2-09-14-1104
丙戌以劉載文冠爲左右諫議大夫.

#高麗史12卷-世家12-肅宗2-09-15-1104
己丑設佛頂道場於文德殿.

#高麗史12卷-世家12-肅宗2-09-16-1104
夏四月甲子遼遣耶律嘉謨夏資睦來冊王. 詔曰: “朕以推尊薦號肆類告成覲群后以講儀越庶邦而同慶. 卿白茅?社玄?開疆礪山銘受國之功航海納來庭之款. 適均?澤爰議增封當體至恩永符深?. 今差安遠軍節度使耶律嘉謨等備禮往彼冊命. 其簡冊車輅幷賜衣對匹*?{段}鞍馬弓箭諸物具如別錄.” 冊曰: “軒立諸侯肇分于萬國漢封異姓始建於八王. 朕祗?先猷紹隆正統近從衆欲勉受洪名. 在正朔之所同覃惠澤而已及. 眷言日域虔奉天朝封疆廣於七雄功烈高於五覇式當均慶特議*?封申擇令辰誕敷休命. 咨爾特進檢校太尉兼中書令上柱國高麗國王食邑七千戶食實封七百戶王?夙鍾*閒氣生?元精負文武之長材知君臣之大體. 十枝若木森森聳奉日之標九曲洪河浩浩得朝宗之勢. ?從道廟慶襲王藩益恭表海之勤無喪礪山之誓一方?乂七載于玆屬成茅?之儀當被蓼蕭之澤. 是用遣使安遠軍節度使耶律嘉謨副使利州管內觀察使夏資睦等持節備禮冊命爾爲忠勤奉國功臣開府儀同三司守太尉兼中書令上柱國高麗國王食邑七千戶食實封七百戶. 於戱恩隆九錫在*予{子}旣廣於榮封業茂一匡宜汝愈勤於夾輔. 勉服丕訓永孚于休.” 王受冊于郊壇群臣表賀. 庚午耶律師傅張織來冊太子. 王與太子如南郊. 王先受詔詔曰: “朕紹開正統奄宅多方俯順群情勉膺顯號內則百官小大咸被於優恩外則九服公侯悉加於渥名. 卿嗣延祖構尊?皇朝嘉玆奕世之忠勤寵爾承家之令嫡. 特遣?馭往將冊儀玆諭至懷式昭殊眷. 今差耶律師傅等備禮往彼冊命卿長子三韓國公.” 太子登壇受冊. 詔曰: “朕誕承駿命祗紹鴻圖. 膺寶冊以展儀際藩方而均慶. 卿克家毓德體國*?封翊成尊?之勞深悉忠勤之力. 適覃恩渥申煥?章當副至懷用昭殊眷. 今差泰州管內觀察使耶律師傅等備禮往彼冊命. 其簡冊車輅幷別賜衣對匹*?{段}鞍馬弓箭諸物具如別錄.” 冊曰: “朕荷天地之靈休席祖宗之丕構勉膺群請方擧于尊稱思與庶邦普均于鉅慶. 眷言東表夾輔皇朝累葉宣勞榮分於王爵一方述職恪服於帝猷. 載惟嫡?之良早宅上公之貴若稽前訓申煥?儀. 咨爾順義軍節度朔武等州觀察處置等使崇祿大夫檢校太傅同中書門下平章事使持節朔州諸軍事行朔州刺史上柱國三韓國公食邑三千戶食實封五百戶王?器度淵宏風猷?粹幼昭雅德資孝敬以奉君親夙蘊令圖秉文武而翊軍國繇克嗣于家範?慶襲於國封. 領茅壇節制之權同槐府平章之寄. 會束?以崇禮宜及蕭而?恩是用遣使泰州管內觀察使耶律師傅副使鴻?卿張織等持節備禮冊命爾爲順義軍節度朔武等州觀察處置等使特進檢校太尉兼侍中使持節朔州諸軍事行朔州刺史上柱國三韓國公食邑三千戶食實封五百戶. 於戱鏤竹泥金示優加於眷?若帶如礪當共保於安榮爾其忠順以律躬慈和而撫衆副朕嘉命厥惟懋哉.”

#高麗史12卷-世家12-肅宗2-09-17-1104
五月乙酉以門下侍中致仕邵台輔守太師.

#高麗史12卷-世家12-肅宗2-09-18-1104
甲午雨雹.

#高麗史12卷-世家12-肅宗2-09-19-1104
南京宮闕成.

#高麗史12卷-世家12-肅宗2-09-20-1104
六月癸卯王如奉恩寺.

#高麗史12卷-世家12-肅宗2-09-21-1104
甲辰以吳延寵爲尙書左丞翰林侍講學士; 許慶爲給事中樞密院右副承宣.

#高麗史12卷-世家12-肅宗2-09-22-1104
甲寅東北面兵馬都統奏: “女眞自毁場寨公兄之助等六十八人?關乞和.”

#高麗史12卷-世家12-肅宗2-09-23-1104
秋七月辛巳左僕射政堂文學柳伸卒.

#高麗史12卷-世家12-肅宗2-09-24-1104
辛卯王如興王寺.

#高麗史12卷-世家12-肅宗2-09-25-1104
以李?爲中書侍郞平章事判三司事太子少保; 尹瓘?知政事判尙書刑部事兼太子賓客.

#高麗史12卷-世家12-肅宗2-09-26-1104
遣樞密院使崔弘嗣?書監鄭文如宋謝恩進方物.

#高麗史12卷-世家12-肅宗2-09-27-1104
戊戌幸南京平章事李??知政事吳壽增權知樞密院副使吳延寵判御史臺事任懿等扈從.

#高麗史12卷-世家12-肅宗2-09-28-1104
辛丑駕次峯城縣出官錢賜群臣軍士有差.

#高麗史12卷-世家12-肅宗2-09-29-1104
八月乙巳村婦野老爭獻瓜果于路各賜布帛又出內府茶香衣?施于路傍佛舍.

#高麗史12卷-世家12-肅宗2-09-30-1104
丙午駕次常慈院遣侍御史崔謂*?{齎}御衣茶香禱雨于三角山僧伽窟.

#高麗史12卷-世家12-肅宗2-09-31-1104
辛亥駕至南京. 事皆依日官所奏不合禮制有司莫有言者.

#高麗史12卷-世家12-肅宗2-09-32-1104
壬子王與內中遊覽臺?園?.

#高麗史12卷-世家12-肅宗2-09-33-1104
甲寅御延興殿受中外百官朝賀.

#高麗史12卷-世家12-肅宗2-09-34-1104
乙卯設般若道場于延興殿三日.

#高麗史12卷-世家12-肅宗2-09-35-1104
丁巳宋都綱周頌等來獻土物.

#高麗史12卷-世家12-肅宗2-09-36-1104
己未宴群臣于延興殿賜幣有差.

#高麗史12卷-世家12-肅宗2-09-37-1104
辛酉以崔弘嗣?知政事; 任懿同知樞密院事; 吳延寵爲樞密院副使翰林學士; 陸肇爲尙書右僕射.

#高麗史12卷-世家12-肅宗2-09-38-1104
癸亥車駕發南京與內中幸僧伽窟設齋納?.

#高麗史12卷-世家12-肅宗2-09-39-1104
九月辛未朔次?猊驛. 甲戌遂幸國淸寺.

#高麗史12卷-世家12-肅宗2-09-40-1104
乙亥頒德音幸長源亭.

#高麗史12卷-世家12-肅宗2-09-41-1104
己卯王賦重九詩命儒臣和進.

#高麗史12卷-世家12-肅宗2-09-42-1104
冬十月辛亥王還宮.

#高麗史12卷-世家12-肅宗2-09-43-1104
庚午遼東京大王耶律淳遣使來聘.

#高麗史12卷-世家12-肅宗2-09-44-1104
遣智寵延如遼賀天興節; 文冠謝賀封冊; 崔璿謝賀生辰; 金漢公進奉; 崔德愷賀正.

#高麗史12卷-世家12-肅宗2-09-45-1104
十一月癸酉祈雪于宗廟社稷.

#高麗史12卷-世家12-肅宗2-09-46-1104
甲申設八關會幸法王寺.

#高麗史12卷-世家12-肅宗2-09-47-1104
甲午中書侍郞平章事致仕金先錫卒王弔祭賜謚忠簡. 先錫廉毅有吏材不事産業然年方乞骸尙顧戀不退時人譏之.

#高麗史12卷-世家12-肅宗2-09-48-1104
是月遣密進使金沽如遼.

#高麗史12卷-世家12-肅宗2-09-49-1104
十二月壬寅以魏繼廷爲門下侍郞平章事; 崔思諏守太保; 李?爲太子少保; 王?爲三司事; 李繼膺爲刑部尙書; 崔公翊攝工部尙書.

#高麗史12卷-世家12-肅宗2-09-50-1104
丙辰遼遣馬直溫來賀生辰.

#高麗史12卷-世家12-肅宗2-10-01-1105
○(乙酉)十年春正月癸丑燃燈王如奉恩寺.

#高麗史12卷-世家12-肅宗2-10-02-1105
命太子醮三界靈祇于毬庭.

#高麗史12卷-世家12-肅宗2-10-03-1105
閏月丁丑中書侍郞平章事吳壽增致仕. 以李瑋爲?書監知尙書吏部事; 文冠爲少府監知御史臺事兼太子左庶子; 許慶爲吏部侍郞樞密院左承宣.

#高麗史12卷-世家12-肅宗2-10-04-1105
三月癸卯王如國淸寺置仁睿太后願成金塔.

#高麗史12卷-世家12-肅宗2-10-05-1105
甲辰以趙藺忠爲尙書右僕射; 韓瑩爲刑部尙書.

#高麗史12卷-世家12-肅宗2-10-06-1105
夏四月己巳幸外帝釋院.

#高麗史12卷-世家12-肅宗2-10-07-1105
壬午幸大內法雲寺設仁王道場.

#高麗史12卷-世家12-肅宗2-10-08-1105
六月丁卯王如奉恩寺.

#高麗史12卷-世家12-肅宗2-10-09-1105
甲戌以魏繼廷爲太子太傅; 崔弘嗣檢校太尉守司徒中書侍郞同中書門下平章事兼太子太保判尙書禮部事脩國史; 尹瓘爲太子少保判尙書兵部翰林院事; 李?守司徒太子少師兼西京留守使; 鄭文爲刑部尙書政堂文學兼太子賓客; 任懿爲樞密院使吏部尙書; 王?知樞密院使兵部尙書; 吳延寵同知樞密院事秘書監翰林學士承旨; 金景庸判尙書工部事; 李瑋爲御史大夫.

#高麗史12卷-世家12-肅宗2-10-10-1105
秋七月乙卯王如興王寺.

#高麗史12卷-世家12-肅宗2-10-11-1105
八月丁卯幸龜山寺.

#高麗史12卷-世家12-肅宗2-10-12-1105
庚午設佛頂道場于文德殿.

#高麗史12卷-世家12-肅宗2-10-13-1105
乙亥幸西京.

#高麗史12卷-世家12-肅宗2-10-14-1105
壬午謁太祖眞于感眞殿遂謁五星殿仍御長樂殿受百官朝賀.

#高麗史12卷-世家12-肅宗2-10-15-1105
乙酉制: “以陝州守高旻翼侵漁百姓下獄鞫問.”

#高麗史12卷-世家12-肅宗2-10-16-1105
戊子幸弘福寺設齋遂御南岸帳殿置酒. 太子及宰樞兩京文武大臣侍宴. 王賦詩四韻宣示.

#高麗史12卷-世家12-肅宗2-10-17-1105
己丑閱射于昌化門庚寅亦如之. 太子中的群臣皆賀.

#高麗史12卷-世家12-肅宗2-10-18-1105
癸巳放輕繫.

#高麗史12卷-世家12-肅宗2-10-19-1105
九月戊戌以仁睿太后諱辰道場幸長慶寺.

#高麗史12卷-世家12-肅宗2-10-20-1105
癸卯遼霜丘來投.

#高麗史12卷-世家12-肅宗2-10-21-1105
壬子御營作院門閱武士射御.

#高麗史12卷-世家12-肅宗2-10-22-1105
丙辰王不豫. 丁巳發西京. 冬十月乙丑王疾大漸次于金郊驛. 丙寅夜半發金郊至長平門外薨于輦中. 遲明到西華門發喪. 太子群臣哭?奉入迎英殿. 卽日移殯于宣德殿. 遺詔曰: “朕以凉德嗣守大業永惟萬事之統未遑一日之安躬覽庶政至于宵?者十有餘載矣. 思與中外之人共?仁壽之域乃何憂勞成疾遂至彌留. 天命難諶任適短長之分邦基至重敢忘顧屬之言. 王太子仁義孝友本乎生知溫慈惠和副於民望宜於柩前便卽君位凡軍國大事一?嗣君處分. 方鎭州牧只於本處擧哀不得擅離理所喪服之制以日易月山陵制度務從儉約. 於戱知始終之期逝者以之無憾講久長之策存者不可傷生. 尙賴股*?{肱}大臣百?卿士同輸忠力夾輔王室使我國祚垂于無窮則朕雖瞑目心則足矣. 布告國內明知朕懷.” 王壽五十二在位十年謚曰明孝廟號肅宗葬于松林縣陵曰英陵仁宗十八年加謚文惠高宗四十年加康正.

#高麗史12卷-世家12-睿宗1-00-00-0000
睿宗一.

#高麗史12卷-世家12-睿宗1-00-01-0000
睿宗文孝大王諱?字世民肅宗長子母曰明懿太后柳氏. 文宗三十三年正月丁丑生. 深沈有度量雅好儒學. 宣宗十一年拜檢校司空柱國累陞太尉. 肅宗五年立爲王太子. 冊曰: “朕纂服祖宗司牧黎庶. 臨四海之逾廣顧萬幾之寔繫冀保元良之扶贊式延祚業之昌興. 咨爾長子天縱英懷日?令聞. 德行內敏威惠外宣率土以之宅心群議以之歸美承?守器非汝而誰. 是用備?極之亞儀席震宮之寵級時從龜筮命降龍綸今遣使持節備禮冊命爾爲王太子. 於?視膳問安奚獨稱於?世撫軍監國足可見於玆辰善乃始終眷無怠忽. 規矩以晉室六傅左右以商山四公斥遠驕奢勉强學問勿以極貴而恃己勿以自賢而傲人. 予有所艱加之以鍼藥予有不軌施之以準繩佩服師訓儆戒無射.” 九年遼遣使冊爲三韓國公. 十年十月丙寅肅宗薨奉遺詔卽位於重光殿.

#高麗史12卷-世家12-睿宗1-00-02-0000
乙亥有司奏: “御諱同韻??*어*우*우?字請改避諱.” 從之.

#高麗史12卷-世家12-睿宗1-00-03-0000
甲申葬肅宗于英陵.

#高麗史12卷-世家12-睿宗1-00-04-0000
戊子遣中書舍人金緣如遼告哀.

#高麗史12卷-世家12-睿宗1-00-05-0000
庚寅禁士庶與內官交通干謁.

#高麗史12卷-世家12-睿宗1-00-06-0000
癸巳遣刑部侍郞崔緯如遼賀天興節.

#高麗史12卷-世家12-睿宗1-00-07-0000
尊母柳氏爲王太后.

#高麗史12卷-世家12-睿宗1-00-08-0000
改壽寧宮曰大寧; 長慶宮曰崇德; 延平宮曰安壽.

#高麗史12卷-世家12-睿宗1-00-09-0000
甲午賜: 長公主大寧宮; 二公主崇德宮; 三公主安壽宮.

#高麗史12卷-世家12-睿宗1-00-10-0000
十一月戊戌以宗室瑛守太尉; 源檢校太尉守司徒; 魏繼廷守太尉門下侍中上柱國; 崔弘嗣李??爲門下侍郞同平章事; 尹瓘爲中書侍郞同平章事; 任懿爲尙書左僕射?知政事; 鄭文檢校司空禮部尙書; 金景庸爲太子太師守司空; 王?爲吏部尙書樞密院使; 吳延寵知樞密院事御史大夫; 李緯爲刑部尙書知制誥; 高令臣爲?書監直門下省; 康拯知御史臺事.

#高麗史12卷-世家12-睿宗1-00-11-0000
己亥以崔挺爲尙書右僕射鷹揚軍上將軍; 崔惟正爲兵部尙書; 高義和爲龍虎軍上將軍刑部尙書; 黃兪顯爲興威衛上將軍戶部尙書.

#高麗史12卷-世家12-睿宗1-00-12-0000
庚子以畢光贊檢校太子太師上護軍; 赫連挺爲長樂殿學士判諸學院事.

#高麗史12卷-世家12-睿宗1-00-13-0000
辛丑制: “潛邸時及卽位日侍衛將校員吏僧徒有功勞者特加爵賞.”

#高麗史12卷-世家12-睿宗1-00-14-0000
壬寅御神鳳門赦.

#高麗史12卷-世家12-睿宗1-00-15-0000
甲辰詔曰: “朕聞民*閒買賣所用穀米及銀品甚惡. 故前代以來嚴法禁之而至今未見其懲戒者. 盖奸猾之類不畏法禁惟利是求乃以沙土和米銅鐵交銀以眩惑愚民甚非天地神明之意民之*貪{貧}困實由於此可懲之以法. 然堯舜?衣冠民不犯法刑措不用比屋可封朕甚慕焉. 庶幾內外軍民工商雜類改心革慮遷善遠罪則自然刑罰淸而德敎洽矣富壽之業*大平之風豈難致哉. 如有不識此意故有違犯者必罰無赦.”

#高麗史12卷-世家12-睿宗1-00-16-0000
丙午御史臺奏: “刑措不用帝王盛德. 今囹圄空虛請書獄空二字揭于法司南街以示盛朝刑措之美.” 宰相表賀. 時?獄近經大赦罪人皆放而御史以標枋爲請宰相以獄空賀識者譏之.

#高麗史12卷-世家12-睿宗1-00-17-0000
戊申設八關會幸毬庭觀樂.

#高麗史12卷-世家12-睿宗1-00-18-0000
丁巳以王?爲西北面兵馬使兼知中軍兵馬事; 吳延寵爲東北面兵馬使兼知行營兵馬事.

#高麗史12卷-世家12-睿宗1-00-19-0000
壬戌遣內侍祗候智祿延注簿同正殷元忠司天少監許藎卿崔資顥等巡視東界山川.

#高麗史12卷-世家12-睿宗1-00-20-0000
是月改懷?大王謚曰恭?廟號獻宗.

#高麗史12卷-世家12-睿宗1-00-21-0000
十二月丙寅政堂文學鄭文卒.

#高麗史12卷-世家12-睿宗1-00-22-0000
戊辰太白晝見經天.

#高麗史12卷-世家12-睿宗1-00-23-0000
分賜先代遺物于諸王宰樞.

#高麗史12卷-世家12-睿宗1-00-24-0000
壬申以右散騎常侍柳子維爲東界加發兵馬使; 內侍祗候崔弘正爲判官.

#高麗史12卷-世家12-睿宗1-00-25-0000
乙亥召宰樞于乾明殿問東界邊事.

#高麗史12卷-世家12-睿宗1-00-26-0000
己卯以吳延寵爲東界行營兵馬使; 金奇鑑知兵馬使; 任申幸爲兵馬副使; 林彦爲別監; 金晙爲判官; 智祿延金仁碩爲長州分道; 郭景諶爲宣德分道; 庾翼拓俊京兪瑩若爲兵馬錄事; 崔資顥朴成正爲軍候.

#高麗史12卷-世家12-睿宗1-00-27-0000
壬午大寧宮?.

#高麗史12卷-世家12-睿宗1-00-28-0000
甲申敎曰: “惟我祖宗經綸草昧肇造邦家累聖持守以及寡人. 今諸道州郡司牧淸廉憂恤者十無一二慕利釣名有傷大體好賄營私殘害生民流亡相繼十室九空朕甚痛焉實由殿最不行人無勸懲之故也. 宜遣名臣巡行郡縣考守令殿最以聞. 朕方將務明賞罰其樞密大臣悉體朕懷推檢祖宗典章戒諭百僚以爲程式.”

#高麗史12卷-世家12-睿宗1-00-29-0000
辛卯以玄化寺僧德昌爲王師.

#高麗史12卷-世家12-睿宗1-01-01-1106
○(丙戌)元年春正月甲午朔王以亮陰不受賀. 宰相請御肉膳不許四上表請之乃許.

#高麗史12卷-世家12-睿宗1-01-02-1106
丁酉彗見于西南月餘乃滅.

#高麗史12卷-世家12-睿宗1-01-03-1106
戊戌禮部奏: “兩界三京三都護八牧每當元正冬至及至元節表賀坤成殿以爲恒式.” 制可.

#高麗史12卷-世家12-睿宗1-01-04-1106
以王生辰爲咸寧節.

#高麗史12卷-世家12-睿宗1-01-05-1106
甲辰設百日齋于文德殿.

#高麗史12卷-世家12-睿宗1-01-06-1106
遼遣祭奠使耶律演左企弓來.

#高麗史12卷-世家12-睿宗1-01-07-1106
丙午遼遣弔慰使耶律忠劉企常來又遣劉鼎臣命王起復.

#高麗史12卷-世家12-睿宗1-01-08-1106
辛亥東蕃公牙等十人來朝. 王引見于宣政殿賜酒食例物. 初林幹之出師也酋長延盖使之訓等逆擊之我師敗績至是之訓遣公牙來朝. 王欲於正殿備禮待之. 雜端崔緯等奏: “自古虜人之來未嘗於正殿引見請依舊制待於便殿.” 從之.

#高麗史12卷-世家12-睿宗1-01-09-1106
癸丑遼祭奠弔慰使祭肅宗虞宮. 王服深衣助奠. 戊午宴遼使于乾德殿.

#高麗史12卷-世家12-睿宗1-01-10-1106
二月甲子朔遼橫宣使來.

#高麗史12卷-世家12-睿宗1-01-11-1106
乙丑以弟?檢校太尉守司徒兼尙書令; *효檢校太保守司徒兼尙書令; *서僑?檢校尙書令守司空.

#高麗史12卷-世家12-睿宗1-01-12-1106
宰相上表請納妃王以未終制不允.

#高麗史12卷-世家12-睿宗1-01-13-1106
辛未以工部尙書崔公?爲西北面兵馬使.

#高麗史12卷-世家12-睿宗1-01-14-1106
乙亥西女眞亡閒等來.

#高麗史12卷-世家12-睿宗1-01-15-1106
日官奏: “松獄乃京都鎭山積年雨水沙土漂流巖石暴露草木不茂宜栽植裨補.” 詔可.

#高麗史12卷-世家12-睿宗1-01-16-1106
丙子北虜沙八等來朝. 都兵馬使奏曰: “昔我所討賊魁高守者卽沙八之父也必懷宿怨請處之新興館令軍校驍勇者守之.” 從之.

#高麗史12卷-世家12-睿宗1-01-17-1106
己卯北蕃酋長高亂阿於大等四十二人來朝.

#高麗史12卷-世家12-睿宗1-01-18-1106
戊子親醮于闕庭.

#高麗史12卷-世家12-睿宗1-01-19-1106
辛卯禮賓省奏: “高亂等請納遼所授官誥受國爵命.” 王從之授中尹.

#高麗史12卷-世家12-睿宗1-01-20-1106
壬辰宰相再上表請納妃不允.

#高麗史12卷-世家12-睿宗1-01-21-1106
三月丙申白虹貫日.

#高麗史12卷-世家12-睿宗1-01-22-1106
修東京黃龍寺遣尙書金漢忠落成.

#高麗史12卷-世家12-睿宗1-01-23-1106
遼歸我軍宗志等十二人甲申之戰沒於東蕃逃入遼者也.

#高麗史12卷-世家12-睿宗1-01-24-1106
丁酉命儒臣與太史官會長寧殿刪定陰陽地理諸家書編爲一冊以進賜名海東秘錄. 正本藏於御府副本賜中書省司天臺太史局.

#高麗史12卷-世家12-睿宗1-01-25-1106
東北面兵馬使奏: “東女眞之訓率騎二千來屯關外納款曰: ‘往年之戰非新王所知公牙之朝諭以此意厚賞遣歸上恩至渥豈敢忘背.’ 願至子孫恭勤朝貢.”

#高麗史12卷-世家12-睿宗1-01-26-1106
丁未以東蕃納款召還東界加發兵馬使金德珍副使任申幸.

#高麗史12卷-世家12-睿宗1-01-27-1106
戊申都兵馬使奏: “北朝奚家軍乃哥以蕃賊霜丘之子阿主及鐵甲一副來納款.”

#高麗史12卷-世家12-睿宗1-01-28-1106
乙卯王詣肅宗虞宮.

#高麗史12卷-世家12-睿宗1-01-29-1106
戊午以金漢忠爲尙書左僕射判秘書省事; 金德珍爲兵部尙書兼三司使; 柳子維爲戶部尙書; 高令臣文冠爲左右散騎常侍; 金商祐攝御史大夫; 李資謙試御史中丞; 林幹守司空致仕.

#高麗史12卷-世家12-睿宗1-01-30-1106
己未以金景庸知門下省事.

#高麗史12卷-世家12-睿宗1-01-31-1106
夏四月戊辰北蕃酋長阿於大等三十八人來朝.

#高麗史12卷-世家12-睿宗1-01-32-1106
作大有倉.

#高麗史12卷-世家12-睿宗1-01-33-1106
己卯賜皇甫許等及第.

#高麗史12卷-世家12-睿宗1-01-34-1106
丙戌幸妙通寺.

#高麗史12卷-世家12-睿宗1-01-35-1106
庚寅詔曰: “頃因所司奏以西海道儒州安岳長淵等縣人物流亡始差監務官使之安撫遂致流民漸還産業日盛今牛峯?山積城坡平沙川朔寧安峽僧嶺洞陰安州永康嘉禾靑松仁義金城堤州保寧餘尾唐津定安萬頃富閏楊口狼川等郡縣人物亦有流亡之勢宜准儒州例置監務招撫.”

#高麗史12卷-世家12-睿宗1-01-36-1106
五月丙申王賦端午詩宣示左右令和進.

#高麗史12卷-世家12-睿宗1-01-37-1106
戊戌幸山呼亭作佛事.

#高麗史12卷-世家12-睿宗1-01-38-1106
庚子御嘉昌樓賦詩令侍臣許慶柳仁著等十餘人和進賜帛有差又於樓前以銀椀爲的命侍從將相角射中者賜之.

#高麗史12卷-世家12-睿宗1-01-39-1106
辛丑幸法雲寺.

#高麗史12卷-世家12-睿宗1-01-40-1106
丙辰以大雨踰旬祈晴于廟社八陵.

#高麗史12卷-世家12-睿宗1-01-41-1106
戊午設道場于宴親殿以祈太后福壽.

#高麗史12卷-世家12-睿宗1-01-42-1106
六月辛酉朔王如奉恩寺.

#高麗史12卷-世家12-睿宗1-01-43-1106
壬戌納延和宮主爲妃.

#高麗史12卷-世家12-睿宗1-01-44-1106
乙亥王受菩薩戒于乾德殿.

#高麗史12卷-世家12-睿宗1-01-45-1106
辛巳設金剛經道場于乾德殿王逐日聽講.

#高麗史12卷-世家12-睿宗1-01-46-1106
癸未幸山呼亭作佛事.

#高麗史12卷-世家12-睿宗1-01-47-1106
丙戌詔曰: “是月以來亢旱尤甚盖由否德所致. 日夜焦勞省躬謝過禱佛祈神無不盡心然未蒙報應. 朕嗣位以後施爲政敎多所乖戾天其或者譴告朕躬. 宜令兩府近臣及臺省諫官諸司知製誥各上封事直言時弊.”

#高麗史12卷-世家12-睿宗1-01-48-1106
丁亥詔曰: “去年十一月赦前所犯流以下罪法官有所追論者皆當除之. ?今旱氣滋甚亦宜寬刑. 其內外獄囚流以下罪?原免.”

#高麗史12卷-世家12-睿宗1-01-49-1106
戊子禱雨于法雲寺.

#高麗史12卷-世家12-睿宗1-01-50-1106
己丑御長寧殿命僧曇眞說禪祈雨. 時國家盛行街衢經行五部人民?此各於所在里行讀行至闕西里. 適有雨王賜米帛更令行讀.

#高麗史12卷-世家12-睿宗1-01-51-1106
秋七月庚寅朔設般若道場于會慶殿召王師德昌講經祈雨.

#高麗史12卷-世家12-睿宗1-01-52-1106
辛卯大雩.

#高麗史12卷-世家12-睿宗1-01-53-1106
癸巳雨.

#高麗史12卷-世家12-睿宗1-01-54-1106
乙未御長齡殿講華嚴經.

#高麗史12卷-世家12-睿宗1-01-55-1106
丁酉祈雨于諸神廟.

#高麗史12卷-世家12-睿宗1-01-56-1106
己亥王率兩府臺省兩制及三品官親祀昊天上帝於會慶殿配以太祖禱雨.

#高麗史12卷-世家12-睿宗1-01-57-1106
辛丑詔曰: “朕覽兩府臺諫兩制及長齡殿?校員等封事. 其所論躬行自省奉承祖訓者旣已存心庶幾踐行矣其四時迎氣順天行令及郊社原廟頹而可脩者祭器祭服弊而可改者令有司具聞施行. 其天壽之役朕亦知可否. 然當聖考經始無一士敢言升遐以後衆論蜂起爭欲諫止. 朕以義思之地勢吉凶是拘忌小道曷若?追先志乎? 惟今春之役是朕過也. 宜據赦文三年而後爲之. 其服飾之制上下混淆者自先代未有定法近雖立制以別尊卑第緣君臣不能行儉以率衆上下無等至於此極. 故曰: ‘百姓不從其所令從其所好.’ 又曰: ‘上之所行下必有甚者.’ 若君臣躬行節儉不奪民利則庶民觀感尊卑有別矣. 其文武官僚無功尸祿故屢致旱蝗盖進賢退不肖爲政之要也. 然百職至煩非朕所能盡知如有賢良在下宰相薦之姦貪竊位臺諫黜之.” 是日小雨.

#高麗史12卷-世家12-睿宗1-01-58-1106
癸卯設盂蘭盆齋于長齡殿以薦肅宗冥祐甲辰又召名僧講目蓮經.

#高麗史12卷-世家12-睿宗1-01-59-1106
丙午醮太一于乾德殿.

#高麗史12卷-世家12-睿宗1-01-60-1106
癸丑御重光殿西樓召投化宋人郞將陳養譯語陳高兪坦試閱兵手各賜物.

#高麗史12卷-世家12-睿宗1-01-61-1106
八月丁卯王詣肅宗虞宮.

#高麗史12卷-世家12-睿宗1-01-62-1106
庚午斷中外重罪.

#高麗史12卷-世家12-睿宗1-01-63-1106
丙子幸普濟寺.

#高麗史12卷-世家12-睿宗1-01-64-1106
戊寅以禮部尙書李緯兵部尙書崔惟正爲中軍兵馬使; 衛尉卿張翼禮部侍郞金緣爲中軍兵馬副使.

#高麗史12卷-世家12-睿宗1-01-65-1106
辛巳王如奉恩寺謁太祖眞殿.

#高麗史12卷-世家12-睿宗1-01-66-1106
九月壬辰幸外帝釋院.

#高麗史12卷-世家12-睿宗1-01-67-1106
甲午幸佛恩寺.

#高麗史12卷-世家12-睿宗1-01-68-1106
丁酉詣肅宗虞宮.

#高麗史12卷-世家12-睿宗1-01-69-1106
戊戌設消?道場於乾德殿是夜親醮三界神祇于會慶殿.

#高麗史12卷-世家12-睿宗1-01-70-1106
庚子親饗年八十以上男女義夫節婦孝子順孫鰥寡孤獨篤?疾者于闕庭賜物有差.

#高麗史12卷-世家12-睿宗1-01-71-1106
丙午幸妙通寺.

#高麗史12卷-世家12-睿宗1-01-72-1106
戊申幸外帝釋院.

#高麗史12卷-世家12-睿宗1-01-73-1106
癸丑設百高坐道場於會慶殿講仁王經飯僧一萬於闕庭二萬於州府.

#高麗史12卷-世家12-睿宗1-01-74-1106
乙卯以平章事尹瓘監督天壽寺役賜犀帶一腰諸僚佐束帛有差.

#高麗史12卷-世家12-睿宗1-01-75-1106
幸妙通寺.

#高麗史12卷-世家12-睿宗1-01-76-1106
冬十月己未朔親設慈悲懺道場於文德殿.

#高麗史12卷-世家12-睿宗1-01-77-1106
庚申移安肅宗神主于虞宮?容于開國寺.

#高麗史12卷-世家12-睿宗1-01-78-1106
壬戌王以肅宗小祥如開國寺仍幸天壽寺董其工役還次路上回望追慕涕泣久之.

#高麗史12卷-世家12-睿宗1-01-79-1106
庚午設般若道場于乾德殿.

#高麗史12卷-世家12-睿宗1-01-80-1106
甲戌遣侍郞金寶威郞將李璹如遼謝賜祭.

#高麗史12卷-世家12-睿宗1-01-81-1106
丁丑遣禮賓少卿崔洙如遼賀天興節.

#高麗史12卷-世家12-睿宗1-01-82-1106
己卯王詣肅宗虞宮.

#高麗史12卷-世家12-睿宗1-01-83-1106
癸未王夢見先考覺而有憾賦詩三篇宣示宰樞和進賜馬各一匹.

#高麗史12卷-世家12-睿宗1-01-84-1106
十一月戊子以李瑋同知樞密院事.

#高麗史12卷-世家12-睿宗1-01-85-1106
辛卯西女眞於厚大等來朝.

#高麗史12卷-世家12-睿宗1-01-86-1106
癸巳尹瓘吳延寵閱神騎神步軍於崇仁門外.

#高麗史12卷-世家12-睿宗1-01-87-1106
丁酉遣金義方如遼謝橫宣.

#高麗史12卷-世家12-睿宗1-01-88-1106
戊戌?知政事致仕郭尙卒.

#高麗史12卷-世家12-睿宗1-01-89-1106
辛丑設八關會幸法王寺神衆院還拜百神于闕庭.

#高麗史12卷-世家12-睿宗1-01-90-1106
乙卯西女眞亡閒等三十人來朝.

#高麗史12卷-世家12-睿宗1-01-91-1106
十二月戊午朔日食.

#高麗史12卷-世家12-睿宗1-01-92-1106
庚申御文德殿命平章事尹瓘講無逸知樞密院事吳延寵講禮記召平章事崔弘嗣等儒臣二十一人聽講仍賜酒饌.

#高麗史12卷-世家12-睿宗1-01-93-1106
癸亥御重光殿命上大將軍以下軍士射侯中者賜馬及絹有差.

#高麗史12卷-世家12-睿宗1-01-94-1106
戊辰賜尹瓘吳延寵衣帶以褒講經.

#高麗史12卷-世家12-睿宗1-01-95-1106
己巳彗星見.

#高麗史12卷-世家12-睿宗1-01-96-1106
乙亥以魏繼廷守太保; 崔弘嗣爲文德殿大學士上柱國; 李?爲上柱國; 尹瓘爲延英殿大學士; 任懿爲開府儀同三司柱國; 金景庸爲左僕射?知政事; 王?守司空; 吳延寵檢校司徒; 李瑋檢校司空; 李預檢校太尉刑部尙書政堂文學判御書院事仍令致仕.

#高麗史12卷-世家12-睿宗1-01-97-1106
丁亥大寧宮?.

#高麗史12卷-世家12-睿宗1-01-98-1106
幸法雲寺.

#高麗史12卷-世家12-睿宗1-02-01-1107
○(丁亥)二年春正月戊子朔放朝賀.

#高麗史12卷-世家12-睿宗1-02-02-1107
庚寅遼遣高存壽來賀生辰仍賜大藏經.

#高麗史12卷-世家12-睿宗1-02-03-1107
丙申宴遼使于乾德殿.

#高麗史12卷-世家12-睿宗1-02-04-1107
戊戌幸神衆院.

#高麗史12卷-世家12-睿宗1-02-05-1107
戊申設仁王道場於乾德殿.

#高麗史12卷-世家12-睿宗1-02-06-1107
辛亥又設天帝釋道場於文德殿以禳天變.

#高麗史12卷-世家12-睿宗1-02-07-1107
以金景庸檢校太子太師守司空.

#高麗史12卷-世家12-睿宗1-02-08-1107
癸丑門下侍郞平章事致仕林?卒.

#高麗史12卷-世家12-睿宗1-02-09-1107
乙卯御明慶殿以僧曇眞爲王師.

#高麗史12卷-世家12-睿宗1-02-10-1107
丙辰命罷太后生日百官獻馬.

#高麗史12卷-世家12-睿宗1-02-11-1107
二月庚申幸外帝釋院丙子又幸.

#高麗史12卷-世家12-睿宗1-02-12-1107
庚辰幸神衆院.

#高麗史12卷-世家12-睿宗1-02-13-1107
癸未幸王輪寺.

#高麗史12卷-世家12-睿宗1-02-14-1107
丙戌分遣諸道安撫使. 起居郞李汝霖于楊廣忠淸州道; 大府少卿崔渭于全羅州道; 侍御史智祿延于慶尙晋州道問民疾苦察守令殿最以聞.

#高麗史12卷-世家12-睿宗1-02-15-1107
三月丁亥朔詔曰: “當萬物發生之時不?不卵者實禮典之成規而先王之仁政也. 今諸道守令鮮克循令. 或托供膳以要上賞或厚饗使客以悅其意田獵無時或農夫火耕延燒物命. 有乖對時育物之義足傷天地之和一切禁斷違者罪之.”

#高麗史12卷-世家12-睿宗1-02-16-1107
乙未親祭天地及境內山川神*祗{祇}於闕庭.

#高麗史12卷-世家12-睿宗1-02-17-1107
丁酉幸外帝釋院.

#高麗史12卷-世家12-睿宗1-02-18-1107
己亥遣戶部侍郞柳台樹于西北道右副承宣林彦于東北道巡視諸城.

#高麗史12卷-世家12-睿宗1-02-19-1107
庚子設佛頂道場於文德殿.

#高麗史12卷-世家12-睿宗1-02-20-1107
己酉幸龜山寺.

#高麗史12卷-世家12-睿宗1-02-21-1107
乙卯醮太一于乾德殿.

#高麗史12卷-世家12-睿宗1-02-22-1107
夏四月丁巳朔始視朝於乾德殿. 百官初以國恤不帶紅?至是復帶之.

#高麗史12卷-世家12-睿宗1-02-23-1107
庚申幸妙通寺.

#高麗史12卷-世家12-睿宗1-02-24-1107
辛酉三角山國望峯崩.

#高麗史12卷-世家12-睿宗1-02-25-1107
戊辰禱雨于朴淵.

#高麗史12卷-世家12-睿宗1-02-26-1107
戊寅幸外帝釋院.

#高麗史12卷-世家12-睿宗1-02-27-1107
己卯王詣肅宗虞宮.

#高麗史12卷-世家12-睿宗1-02-28-1107
辛巳幸法雲寺.

#高麗史12卷-世家12-睿宗1-02-29-1107
甲申禱雨于松嶽東神祠.

#高麗史12卷-世家12-睿宗1-02-30-1107
五月丙戌朔設金剛經道場于開國寺以禳天變.

#高麗史12卷-世家12-睿宗1-02-31-1107
乙未禱雨于廟社群望. 庚子亦如之. 百官禱于興國寺. 壬寅又禱于法雲寺.

#高麗史12卷-世家12-睿宗1-02-32-1107
乙巳醮太一于乾德殿.

#高麗史12卷-世家12-睿宗1-02-33-1107
乙卯又醮于乾德殿禱雨.

#高麗史12卷-世家12-睿宗1-02-34-1107
六月壬戌如奉恩寺.

#高麗史12卷-世家12-睿宗1-02-35-1107
遣考功郞中朴景伯如遼賀天興節刑部員外郞李韶永謝賀生辰起居舍人朴景中賀正侍御史河彦碩進方物.

#高麗史12卷-世家12-睿宗1-02-36-1107
秋七月戊子祀廟社及群望以祈風雨調順.

#高麗史12卷-世家12-睿宗1-02-37-1107
乙未以門下侍郞平章事崔弘嗣權判尙書吏部事監修國史; 中書侍郞平章事李?爲文德殿大學士判尙書禮部事修國史; ?知政事尹瓘爲上柱國修國史; ?知政事任懿判尙書刑部事; ?知政事金景庸爲西京留守使; 樞密院使王?判三司事.

#高麗史12卷-世家12-睿宗1-02-38-1107
八月辛酉幸外帝釋院.

#高麗史12卷-世家12-睿宗1-02-39-1107
辛未幸王輪寺.

#高麗史12卷-世家12-睿宗1-02-40-1107
丙午北面城廊?.

#高麗史12卷-世家12-睿宗1-02-41-1107
壬子制: “以門下侍中文忠公李靖恭配順廟?知政事景烈公王國?配肅廟.”

#高麗史12卷-世家12-睿宗1-02-42-1107
冬十月壬戌幸王輪寺.

#高麗史12卷-世家12-睿宗1-02-43-1107
癸亥重脩松林縣佛頂寺改名資薦以資肅宗冥祐.

#高麗史12卷-世家12-睿宗1-02-44-1107
甲子醮于山呼亭.

#高麗史12卷-世家12-睿宗1-02-45-1107
丙子 設百座仁王道場於會慶殿親臨聽講又齋僧一萬於闕庭二萬於諸州府.

#高麗史12卷-世家12-睿宗1-02-46-1107
閏月庚子始置元始天尊像於玉燭亭令月醮.

#高麗史12卷-世家12-睿宗1-02-47-1107
壬寅以將伐女眞御順天館南門閱兵分賜銀布酒食以尹瓘爲元帥吳延寵爲副元帥.

#高麗史12卷-世家12-睿宗1-02-48-1107
十一月壬子朔冬至日食.

#高麗史12卷-世家12-睿宗1-02-49-1107
壬戌幸普濟寺.

#高麗史12卷-世家12-睿宗1-02-50-1107
庚午幸西京. 時日官奏: “宜御西京以遣將帥.” 故有是行.

#高麗史12卷-世家12-睿宗1-02-51-1107
癸酉駕至慈悲嶺置酒.

#高麗史12卷-世家12-睿宗1-02-52-1107
乙亥至西京.

#高麗史12卷-世家12-睿宗1-02-53-1107
十二月甲申宴群臣于長樂殿.

#高麗史12卷-世家12-睿宗1-02-54-1107
丙戌御大同江龍船置酒.

#高麗史12卷-世家12-睿宗1-02-55-1107
丙申尹瓘擊女眞大破之. 遣諸將定地界築雄英福吉四州城.

#高麗史12卷-世家12-睿宗1-02-56-1107
乙巳東女眞*?乙乃等三千二百三十人來附.

#高麗史12卷-世家12-睿宗1-02-57-1107
丁未以金商祐爲御史大夫.

#高麗史12卷-世家12-睿宗1-02-58-1107
戊申幸龜山寺.

#高麗史12卷-世家12-睿宗1-03-01-1108
○(戊子)三年春正月甲寅遼遣崇祿卿曹勇義來賀生辰.

#高麗史12卷-世家12-睿宗1-03-02-1108
丙辰宴遼使于乾德殿.

#高麗史12卷-世家12-睿宗1-03-03-1108
丁卯納給事中李資謙女爲妃.

#高麗史12卷-世家12-睿宗1-03-04-1108
戊寅尊母柳氏爲王太后. 翌日諸王宰輔文武常?官以上進賀賜群臣宴.

#高麗史12卷-世家12-睿宗1-03-05-1108
二月丙戌告奏使戶部侍郞王維如宋.

#高麗史12卷-世家12-睿宗1-03-06-1108
曲宴諸王宰樞近臣于壽春宮文武常?官及封冊執事官亦賜酒食.

#高麗史12卷-世家12-睿宗1-03-07-1108
辛卯御神鳳樓肆赦曰: “朕以?德謬承先王之遺命及親?之慈訓?登大寶日愼一日*?{寤}寐未遑. 近者稽于前典凡理國家者莫先務本務本莫過於孝也. 故特講冊禮尊崇親母王妃封爲王太后庶幾恩澤廣及三韓: 內外斬絞二罪除刑付處; 以下皆原之; 在流配者量移乃至?用; 曾蒙恩宥未得移免者訪問量移; 國內名山大川神*祗{祇}各加號; 民年八十以上及孝子順孫義夫節婦鰥寡孤獨篤?疾者賜設分物; 兩京文武兩班及南班正雜路凡有職者各加同正職; 上冊都監員加職事人吏超一等同正職; 掌固書者初入仕; 造冊函儀仗官吏書冊文員及殿中行禮安樂道場都監及*大廟等告祭享官道俗員吏各加師銜; 諸執事官吏及雜類賜物有差; 西京押物使及外官持表員等加級; 坤成殿及崇明府延德明福宮員加職事人吏超一等同正職; 南班人吏准職改班; 坤成殿侍衛將相將校各加職事; 同正職給事及宮府掌固書者?士醫士初入仕; 坤成殿侍婢親侍放良; 前放良者入仕; 雜類賜物有差; 州縣進奉長吏加一等同正職; 職滿者加武散階; 承天府進奉戶長以上加武散階; 副戶長以下加一等職; 無職者許初職; 同府長吏許服色; 明經製述兩大業登科人及三韓功臣子孫四祖內有工商樂名稽留未施行者仰所司准例疾速奏裁; 兩京諸領府庫軍人妻三十年以上不離同居守護者賜物有差; 凡蒙恩合加職而未加者不過一等; 許加或加職而所司論奏收貼者及逗留未施行者皆許職貼; 或諸犯罪配流會赦而合受職貼未還給而身亡者許還; 或蒙會赦恩而所司未點職身先亡者如有子息告之點奏給貼.”

#高麗史12卷-世家12-睿宗1-03-08-1108
壬辰女眞圍雄州崔弘正開門出擊大敗之?斬八十級獲車馬兵仗無?.

#高麗史12卷-世家12-睿宗1-03-09-1108
甲午以尙書柳澤爲咸州大都督府使置英福雄吉四州及公?鎭防禦使.

#高麗史12卷-世家12-睿宗1-03-10-1108
乙未燃燈王如奉恩寺.

#高麗史12卷-世家12-睿宗1-03-11-1108
辛丑遼遣崇祿卿張?來命王落起復.

#高麗史12卷-世家12-睿宗1-03-12-1108
癸卯宴遼使于乾德殿.

#高麗史12卷-世家12-睿宗1-03-13-1108
丙午遼遣蕭良李仁洽等來冊王. 詔曰: “卿越自先臣恪脩常職爰及後嗣祗受舊封?經三載之期克懋一匡之績特頒詔冊益煥寵靈式靖爾邦永服予命. 今差淸安軍節度使蕭良益州管內觀察使李仁洽充封冊使副所有冠冕車輅衣帶匹*?{段}鞍馬諸物等具如別錄.” 冊曰: “朕以王者底綏四海利建於侯封諸侯各守一邦會歸於王統故上必優於爵命下克貢其忠誠. 歷古已來舊章斯在. 乃眷東土于蕃上國?樹嫡之有初寔纂服之猶賴然白茅?土早裂於封圻而靑蓋駕車未膺於典冊. 爰?龜筮載考禮文涓辰孔臧賦命惟允. 咨爾高麗國王?乃祖乃父有邦有家愛政洽於隅夷忠烈銘於?鼎. 迪厥攸訓裕于乃躬信義仁和夙成於覇器詩書禮樂敦尙於人文靜以致誠動斯中道. 始*?公爵分土於三韓及嗣王封正名於一字而能率政以德政且又養民以惠民厥績著聞朕甚嘉止. ?以馳?而備物?其賜策以申恩. 秩乃三階望隆於樞軸位之兩省寄重於腹心. 是用遣使持節備禮冊命爾爲守太尉兼中書令加食邑. 於?善其始克有厥終篤諸中乃施于外日嚴六德以亮?永肩一心以事君咸若厥猷允孚于吉. 承之廟社而無?傳之子孫而不窮欽哉惟休以服玆命.” 王受冊于南郊.

#高麗史12卷-世家12-睿宗1-03-14-1108
戊申尹瓘以平定女眞新築六城奉表稱賀立碑于公?鎭以爲界至.

#高麗史12卷-世家12-睿宗1-03-15-1108
癸丑宴遼使于乾德殿.

#高麗史12卷-世家12-睿宗1-03-16-1108
三月己卯女眞來屯英州城外. 官軍出戰敗之斬?二十級獲兵仗及馬八匹.

#高麗史12卷-世家12-睿宗1-03-17-1108
庚辰尹瓘獻?三百四十六口馬九十六匹牛三百餘頭.

#高麗史12卷-世家12-睿宗1-03-18-1108
尹瓘又築宜州通泰平戎三城徙南界民以實新築九城.

#高麗史12卷-世家12-睿宗1-03-19-1108
夏四月壬午以尹瓘爲門下侍中判尙書吏部事知軍國重事吳延寵爲尙書左僕射?知政事遣內侍郞中韓?如*?{齎}詔書告身及紫繡鞍具廐馬二匹至雄州分賜之.

#高麗史12卷-世家12-睿宗1-03-20-1108
癸未禱雨于諸神廟及山川.

#高麗史12卷-世家12-睿宗1-03-21-1108
丙戌謁英陵.

#高麗史12卷-世家12-睿宗1-03-22-1108
戊子女眞設柵圍雄州城.

#高麗史12卷-世家12-睿宗1-03-23-1108
己丑尹瓘吳延寵凱還. 王命具?吹軍衛以迎之遣帶方侯?齊安侯*서勞宴於東郊. 瓘延寵詣景靈殿復命還納?鉞. 王御文德殿引瓘延寵及諸宰樞上殿親問邊事入夜乃罷.

#高麗史12卷-世家12-睿宗1-03-24-1108
辛卯謁昌陵賦詩寓平女眞之意宣示扈從儒臣令和進.

#高麗史12卷-世家12-睿宗1-03-25-1108
己亥親?于*大廟肆赦. 詔曰: “國內名山大川神*祗{祇}加號; 諸犯公流私徒以下皆原之; 斬絞二罪除刑; 流配諸歸配者量移乃至?用; ?禮都監禮司享官冊文述寫陵直侍衛員吏加同正職; 祭器禮服儀仗造成*大廟脩營差使扈從諸道外官持表進賀及向者親謁昌顯英陵肅宗?廟時執事享官員吏加階; 鄕職掌固出役三四年者內侍給使一二人諸王府丘史二人牽龍一人許初職; *大廟十陵侍衛給使等放良; 其餘軍人雜類賜物有差.”

#高麗史12卷-世家12-睿宗1-03-26-1108
癸卯遣兵馬副元帥吳延寵授?鉞往救雄州.

#高麗史12卷-世家12-睿宗1-03-27-1108
己酉以女眞入寇分命近臣納油香弓劒于京內寺院以禱之.

#高麗史12卷-世家12-睿宗1-03-28-1108
五月辛亥講藥師經於文德殿以禳賊兵.

#高麗史12卷-世家12-睿宗1-03-29-1108
癸丑吳延寵至雄州擊女眞破走之.

#高麗史12卷-世家12-睿宗1-03-30-1108
辛酉王率宰樞近侍文武三品以上醮昊天五方帝于會慶殿.

#高麗史12卷-世家12-睿宗1-03-31-1108
六月庚辰如奉恩寺.

#高麗史12卷-世家12-睿宗1-03-32-1108
辛巳御乾德殿覆試進士.

#高麗史12卷-世家12-睿宗1-03-33-1108
丙戌賜盧顯庸等及第仍命侍坐宰樞臺省侍臣知制誥各製親試貢士詩以進.

#高麗史12卷-世家12-睿宗1-03-34-1108
壬辰幸普濟寺行香祈却北寇.

#高麗史12卷-世家12-睿宗1-03-35-1108
甲午王受菩薩戒于乾德殿.

#高麗史12卷-世家12-睿宗1-03-36-1108
戊戌禱雨于諸神廟山川.

#高麗史12卷-世家12-睿宗1-03-37-1108
庚子雨.

#高麗史12卷-世家12-睿宗1-03-38-1108
秋七月乙卯幸神衆院.

#高麗史12卷-世家12-睿宗1-03-39-1108
命行營兵馬元帥門下侍中尹瓘復征女眞.

#高麗史12卷-世家12-睿宗1-03-40-1108
辛酉置土山等四十一縣監務.

#高麗史12卷-世家12-睿宗1-03-41-1108
癸亥以尙書高令臣爲西北面兵馬使; 尙書崔衍爲東北面兵馬使.

#高麗史12卷-世家12-睿宗1-03-42-1108
戊辰以徐甫爲左右衛上將軍尙書右僕射; 高義和爲兵部尙書; 金麗珍攝戶部尙書; 朴伸攝工部尙書.

#高麗史12卷-世家12-睿宗1-03-43-1108
癸酉行營兵馬判官御史申顯等以舟師擊賊于寧仁鎭斬二十級.

#高麗史12卷-世家12-睿宗1-03-44-1108
乙亥遣刑部尙書金商祐禮部侍郞韓?如等如宋獻方物.

#高麗史12卷-世家12-睿宗1-03-45-1108
丙子遣使東界設文豆婁道場於鎭靜寺設四天王道場於毗沙門寺以禳邊寇.

#高麗史12卷-世家12-睿宗1-03-46-1108
八月己卯御重光殿南廊與宰樞議決重刑.

#高麗史12卷-世家12-睿宗1-03-47-1108
乙酉命有司制定登州長吏服色等差從行營兵馬使之請也.

#高麗史12卷-世家12-睿宗1-03-48-1108
丁亥吳延寵還. 王引見于文德殿親問邊事賜宴以勞之.

#高麗史12卷-世家12-睿宗1-03-49-1108
戊子講藥師經於文德殿以禳邊寇.

#高麗史12卷-世家12-睿宗1-03-50-1108
兵馬判官王字之拓俊京與女眞戰于咸英二州斬三十三級.

#高麗史12卷-世家12-睿宗1-03-51-1108
庚寅分遣九道點軍使以選壯士.

#高麗史12卷-世家12-睿宗1-03-52-1108
行營兵馬元帥尹瓘獻?三十一級.

#高麗史12卷-世家12-睿宗1-03-53-1108
癸巳兵馬判官庾翼將軍宋忠神騎軍朴懷節等與女眞戰于吉州死之. 贈翼兵部侍郞知御史臺事忠上將軍兵部尙書.

#高麗史12卷-世家12-睿宗1-03-54-1108
戊戌西女眞酋長奴好等二十五人來朝.

#高麗史12卷-世家12-睿宗1-03-55-1108
癸卯三司奏: “浿江渡女一産三男據舊例賜穀四十石.” 命加賜五十石.

#高麗史12卷-世家12-睿宗1-03-56-1108
九月戊申朔賜尹瓘爵鈴平縣開國伯加吳延寵攘寇鎭國功臣號.

#高麗史12卷-世家12-睿宗1-03-57-1108
辛亥閱射于長?殿中的者賜馬及彩*?{段}.

#高麗史12卷-世家12-睿宗1-03-58-1108
癸亥行營兵馬判官王字之拓俊京擊女眞于沙至嶺斬二十七級擒三人.

#高麗史12卷-世家12-睿宗1-03-59-1108
甲戌幸南京王太后率諸王公主出次興王寺大施院.

#高麗史12卷-世家12-睿宗1-03-60-1108
冬十月庚辰遣李德羽如遼賀天興節.

#高麗史12卷-世家12-睿宗1-03-61-1108
以肅考忌辰設講經法會於內殿.

#高麗史12卷-世家12-睿宗1-03-62-1108
壬午幸僧伽窟.

#高麗史12卷-世家12-睿宗1-03-63-1108
己丑讀般若經于延興殿.

#高麗史12卷-世家12-睿宗1-03-64-1108
庚寅幸梓林寺.

#高麗史12卷-世家12-睿宗1-03-65-1108
辛卯幸仁壽寺.

#高麗史12卷-世家12-睿宗1-03-66-1108
十一月庚戌遣黃元道如遼謝落起復.

#高麗史12卷-世家12-睿宗1-03-67-1108
壬子王還次峯城縣置酒與侍從宰輔議邊事語及庾翼等戰死泣下霑襟. 群臣稱壽陳慰.

#高麗史12卷-世家12-睿宗1-03-68-1108
癸丑遣崔贄如遼謝賀生辰.

#高麗史12卷-世家12-睿宗1-03-69-1108
乙卯駐?藥師院南路頒德音至?還京都.

#高麗史12卷-世家12-睿宗1-03-70-1108
丙辰幸佛恩寺還謁太后于大施院.

#高麗史12卷-世家12-睿宗1-03-71-1108
戊午遣徐祐如遼獻方物.

#高麗史12卷-世家12-睿宗1-03-72-1108
庚申設八關會幸法王寺.

#高麗史12卷-世家12-睿宗1-03-73-1108
十二月丁丑慮囚.

#高麗史12卷-世家12-睿宗1-03-74-1108
戊子遼遣橫宣使檢校司徒耶律寧來.

#高麗史12卷-世家12-睿宗1-03-75-1108
辛卯宴遼使于乾德殿.

世家卷第十二.


#高麗史13卷-世家13-00-00-00-0000
世家卷第十三. 高麗史十三.
正憲大夫工曹判書集賢殿大提學知  經筵春秋館事兼成均大司成臣鄭麟趾奉  敎修.

#高麗史13卷-世家13-睿宗2-00-00-0000
睿宗二.

#高麗史13卷-世家13-睿宗2-04-01-1109
○(己丑)四年春正月丙午朔放朝賀.

#高麗史13卷-世家13-睿宗2-04-02-1109
戊申遼遣大永信來賀生辰.

#高麗史13卷-世家13-睿宗2-04-03-1109
己酉東界行營兵馬錄事王思謹河景澤等與女眞戰于咸州死之.

#高麗史13卷-世家13-睿宗2-04-04-1109
庚戌宴遼使于乾德殿.

#高麗史13卷-世家13-睿宗2-04-05-1109
丙辰幸神衆院.

#高麗史13卷-世家13-睿宗2-04-06-1109
戊午御長齡殿引見平虜關外蕃長等五十人賜酒食例物.

#高麗史13卷-世家13-睿宗2-04-07-1109
丁卯冊封弟帶方侯?曲宴諸王宰樞侍從達曙而罷. 御史大夫崔繼芳酒?起舞時人非之.

#高麗史13卷-世家13-睿宗2-04-08-1109
二月庚辰御乾德殿南門外閱將軍金賢林佐等軍賜酒及銀甁.

#高麗史13卷-世家13-睿宗2-04-09-1109
辛巳冊封弟大原侯*효曲宴諸王宰樞侍從達曙乃罷.

#高麗史13卷-世家13-睿宗2-04-10-1109
己丑燃燈王如奉恩寺. 庚寅大會宴諸王宰樞侍從于重光殿酒?命左右舞平章事金景庸等起舞. 承宣林彦佯醉而退曰: “東邊未寧可忍舞乎.”

#高麗史13卷-世家13-睿宗2-04-11-1109
乙未親設佛頂道場于文德殿.

#高麗史13卷-世家13-睿宗2-04-12-1109
王引見東界進發將軍王維忠賜所領將校以上酒及銀甁二事追念朴懷節戰死之功賜妻子銀甁二事綾羅紗絹十五匹.

#高麗史13卷-世家13-睿宗2-04-13-1109
戊戌右諫議大夫李載上*?曰: “今軍國多故黎庶未安上以封兩弟數與群臣宴樂命御史大夫崔繼芳舞又燃燈宴日高而罷命平章事金景庸舞其如禮何. 且今東蕃攻戰未休屯兵不去近詐遣史顯來請和好國家信之欲遣使告遼還其九城甚不可也請聖鑑裁之.”

#高麗史13卷-世家13-睿宗2-04-14-1109
己亥御宣政殿引見延州關外蕃長守弗首等七人淸塞關外蕃長歸夫等十八人平虜關外蕃長要弗等二十八人賜酒食例物.

#高麗史13卷-世家13-睿宗2-04-15-1109
辛丑御神鳳門外閱神騎軍.

#高麗史13卷-世家13-睿宗2-04-16-1109
以崔公?爲右僕射; 金緣爲右諫議大夫.

#高麗史13卷-世家13-睿宗2-04-17-1109
壬寅御重光殿引見東蕃酋長果下等六十三人賜酒食例物.

#高麗史13卷-世家13-睿宗2-04-18-1109
癸卯遣李汝霖如遼奏新築東界九城賜班犀帶一腰.

#高麗史13卷-世家13-睿宗2-04-19-1109
錄楊規功賜其曾孫神騎直長齊寶銀?.

#高麗史13卷-世家13-睿宗2-04-20-1109
甲辰設百座會於會慶殿又令中外齋僧三萬.

#高麗史13卷-世家13-睿宗2-04-21-1109
三月戊申親醮三淸於賞春亭.

#高麗史13卷-世家13-睿宗2-04-22-1109
庚戌御重光殿閱神騎軍.

#高麗史13卷-世家13-睿宗2-04-23-1109
辛亥行營兵馬錄事長文緯等與女眞戰于崇寧鎭斬三十八級.

#高麗史13卷-世家13-睿宗2-04-24-1109
壬子御神鳳門閱精弩班軍.

#高麗史13卷-世家13-睿宗2-04-25-1109
癸丑東界行營兵馬別監承宣林彦侍郞王字之員外郞拓俊京等陛辭. 王御重光殿賜酒食賜彦鞍馬.

#高麗史13卷-世家13-睿宗2-04-26-1109
乙卯行營兵馬判官許載金義元等與女眞戰于吉州關外斬三十級獲其鐵甲牛馬.

#高麗史13卷-世家13-睿宗2-04-27-1109
己未幸王輪寺.

#高麗史13卷-世家13-睿宗2-04-28-1109
辛酉東界錄事河濬陛辭賜烏犀帶一腰.

#高麗史13卷-世家13-睿宗2-04-29-1109
丁卯親醮于闕庭.

#高麗史13卷-世家13-睿宗2-04-30-1109
辛未幸王輪寺.

#高麗史13卷-世家13-睿宗2-04-31-1109
癸酉慮囚.

#高麗史13卷-世家13-睿宗2-04-32-1109
夏四月丙子幸妙通寺.

#高麗史13卷-世家13-睿宗2-04-33-1109
戊寅東界兵馬副元帥吳延寵陛辭. 王詣景靈殿親授?鉞.

#高麗史13卷-世家13-睿宗2-04-34-1109
己卯日色赤而無光動搖.

#高麗史13卷-世家13-睿宗2-04-35-1109
甲申宰樞及六尙書以上各出米二石設齋于神衆院禱兵捷.

#高麗史13卷-世家13-睿宗2-04-36-1109
乙酉遣同知樞密院事許慶祭平壤木覓東明神祠又設文豆屢道場于興福永明長慶金剛等寺又遣門下侍中尹瓘樞密院副使柳仁著祭昌陵禱兵捷.

#高麗史13卷-世家13-睿宗2-04-37-1109
壬辰親設齋于奉恩彌勒兩寺禱兵捷.

#高麗史13卷-世家13-睿宗2-04-38-1109
甲午?知政事致仕孫冠卒.

#高麗史13卷-世家13-睿宗2-04-39-1109
甲辰東女眞復遣史顯款塞請和.

#高麗史13卷-世家13-睿宗2-04-40-1109
遣近臣禱雨于朴淵及諸神廟祭瘟神于五部仍設般若道場以禳疾疫.

#高麗史13卷-世家13-睿宗2-04-41-1109
五月庚戌行營兵馬奏: “女眞寇宣德鎭殺掠人物.”

#高麗史13卷-世家13-睿宗2-04-42-1109
壬子以女眞寇邊幸法王寺行香分遣近臣禱於諸神廟.

#高麗史13卷-世家13-睿宗2-04-43-1109
癸丑王將肆赦召宰樞議崔弘嗣以爲不可. 王曰: “頃以左右固請擧兵討賊. 然今賊類未殲數侵我疆掠我人民將卒疲於攻戌. 國家之急政在今日欲肆赦以安衆心卿獨何心以爲不可.” 宰樞皆?懼而退. 乃下宣旨曰: “朕以凉德謬御三韓于今五載. 然政不足綏百姓威不足制多方. 故宵?憂勤未敢遑安. ?此東蕃賊類自祖宗以來附托國勢多被恩賞今則背恩棄德招集遠賊凌犯國境. 嚮於甲申年連兵拒戰殺我軍民其或生擒以爲僕隸者不可勝數. 近來每至關城劫奪戌卒衣粮器械自恃强暴侵擾邊鄙罪合行討不可安忍. 故我聖考憤然誓曰: ‘今若掃蕩醜類卽於賊境築設城堡創寺宇恢張佛法.’ 大功未就?爾升遐. 寡人嗣承先志擧義發軍置邑築城此盖國內名山大川神*?{祇}所助也. 然餘賊尙未盡滅施設場寨來攻吉州. 欲更勵兵奮擊或願神明更加陰助三韓功臣英靈尙在竟相扶援掃蕩殘賊邊境平安則或封崇爵位酬賽玄恩. 其宣旨前犯流以下咸自除之二罪以上除刑付處雜犯流配者量移乃至?用前代以來所犯罪狀不推鞫配入者如有父母妻子各處分居者合居一處.”

#高麗史13卷-世家13-睿宗2-04-44-1109
甲寅命門下侍中尹瓘詣廟社及九陵禱兵捷.

#高麗史13卷-世家13-睿宗2-04-45-1109
丙辰設藥師道場於文德殿.

#高麗史13卷-世家13-睿宗2-04-46-1109
庚申女眞圍吉州吳延寵引兵救之師大敗.

#高麗史13卷-世家13-睿宗2-04-47-1109
甲子御文德殿召宰樞議邊事.

#高麗史13卷-世家13-睿宗2-04-48-1109
乙丑遣東界兵馬元帥尹瓘于西北路.

#高麗史13卷-世家13-睿宗2-04-49-1109
丙寅命宰樞及文武常?官議奏東邊事宜.

#高麗史13卷-世家13-睿宗2-04-50-1109
辛未將軍良善領兵赴東界賜銀甁二事.

#高麗史13卷-世家13-睿宗2-04-51-1109
癸酉遣左承宣沈侯宣諭東界軍士分賜銀甁四十事.

#高麗史13卷-世家13-睿宗2-04-52-1109
六月甲戌朔王如奉恩寺.

#高麗史13卷-世家13-睿宗2-04-53-1109
戊寅金商祐韓?如愼安之等*?{齎}詔回自宋. 王迎詔於宣政殿. 起居表回詔云: “卿撫有東藩世載令譽. 遐致問安之禮恭陳事大之誠. 不替前修有加忠藎.” 告奏表回詔云: “卿尹玆東土初卽乃封山川阻脩日月?邁心在王室未卽以聞. 航海奏言情文備盡. 善綏厥服永孚于休.” 祝聖壽回詔云: “卿表海稱藩使航遐?叩眞乘之妙果祝壽考之多祥歸美之誠不忘鑑寐.” 賜國信詔云: “朕?駿先猷眷懷蕃服爲國外屛繼世撫封. 紹嗣之初修方惟舊嘉乃迪德率玆典常實?有頒用伸厚意.” 太后起居表回詔云: “卿初布蕃條謹玆侯度. 使?凌海遠修職貢之勤奏牘在庭恭致宮?之問忠誠備至嘉尙兼懷.” 告奏太后表回詔云: “卿奕世有邦作我良翰. 屬纘承於舊服爰赴告於宮庭載亮忠勤益深嘉尙.” 太后祝壽回詔云: “卿遠因使介恭叩佛乘祝壽考於宮??忠誠於藩服. 奏封來上眷?殊深.”

#高麗史13卷-世家13-睿宗2-04-54-1109
乙酉慮囚.

#高麗史13卷-世家13-睿宗2-04-55-1109
尹瓘吳延寵引兵救吉州聞女眞請和還定州.

#高麗史13卷-世家13-睿宗2-04-56-1109
丙戌制曰: “近者東?未靖軍馬疲斃此乃地勢衰廢之使然. 宜以陰陽?術禳之其司天太史員及散官等各上封事.”

#高麗史13卷-世家13-睿宗2-04-57-1109
戊子王受菩薩戒于乾德殿.

#高麗史13卷-世家13-睿宗2-04-58-1109
制曰: “近日邊患窘迫軍民勞苦君臣同發至誠誓告于天行祖宗訓誡之事宜令有司奏議.” 且命近臣分禱于進奉九龍兩山.

#高麗史13卷-世家13-睿宗2-04-59-1109
丙申召宰相臺諫六部議還九城. 平章事崔弘嗣等二十八人皆曰可禮部郞中朴昇中戶部郞中韓相曰不可.

#高麗史13卷-世家13-睿宗2-04-60-1109
己亥東蕃使?弗史顯等來朝.

#高麗史13卷-世家13-睿宗2-04-61-1109
庚子御宣政殿南門引見?弗史顯等六人宣問來由. ?弗等奏曰: “昔我太師盈歌嘗言: ‘我祖宗出自大邦至于子孫義合歸附.’ 今太師烏雅束亦以大邦爲父母之國. 在甲申年*閒弓漢村人不順太師指諭者擧兵懲之國朝以我爲犯境出兵征之復許修好故我信之朝貢不絶. 不謂去年大擧而入殺我?倪置九城使流亡靡所止歸. 故太師使我來請舊地若還許九城使安生業則我等告天爲誓至于世世子孫恪修世貢亦不敢以瓦礫投於境上.” 王慰諭賜酒食.

#高麗史13卷-世家13-睿宗2-04-62-1109
秋七月乙巳會宰樞及臺省諸司知制誥侍臣都兵馬判官以上文武三品以上于宣政殿宣問還九城可否皆奏曰可. 丙午御宣政殿南門引見?弗等許還九城. ?弗感泣拜謝. 王賜物遣還命內侍金珦護送境上仍詔元帥等諭以還九城之意.

#高麗史13卷-世家13-睿宗2-04-63-1109
丁巳以中書侍郞平章事任懿權判東北面兵馬事兼行營兵馬使右諫議大夫金緣副之.

#高麗史13卷-世家13-睿宗2-04-64-1109
戊午設盂蘭盆道場於長齡殿.

#高麗史13卷-世家13-睿宗2-04-65-1109
辛酉行營兵馬別監承宣崔弘正兵馬使吏部尙書文冠諭女眞酋長居?伊等曰: “汝若請還九城宜如前約誓告于天.” 酋長等設壇咸州門外告天誓曰: “而今已後至于九父之世無有惡心連連朝貢有?此盟蕃土滅亡.” 盟訖而退. 弘正等始自吉州以次收入九城戰具資粮于內地. *은{狄}人喜以其牛馬載還吾民遺棄老幼男女一無殺傷.

#高麗史13卷-世家13-睿宗2-04-66-1109
壬戌任懿等辭王御重光殿親授?鉞仍賜鞍馬衣服彩*?{段}.

#高麗史13卷-世家13-睿宗2-04-67-1109
是日撤東界崇寧通泰二鎭城.

#高麗史13卷-世家13-睿宗2-04-68-1109
甲子設消?道場于乾德殿五日.

#高麗史13卷-世家13-睿宗2-04-69-1109
撤英福二州眞陽鎭城.

#高麗史13卷-世家13-睿宗2-04-70-1109
乙丑以金商祐爲戶部尙書翰林學士; 劉載爲左散騎常侍.

#高麗史13卷-世家13-睿宗2-04-71-1109
撤咸雄二州宣化鎭城.

#高麗史13卷-世家13-睿宗2-04-72-1109
壬申王妃延和宮主李氏薨.

#高麗史13卷-世家13-睿宗2-04-73-1109
八月甲戌神騎軍士還自東界. 王御重光殿西樓慰之曰: “東役之敗將帥之過也朕何忘汝等之勞.”

#高麗史13卷-世家13-睿宗2-04-74-1109
乙酉刑部奏內外重刑王御宣政殿南廊與宰樞科斷.

#高麗史13卷-世家13-睿宗2-04-75-1109
丁亥王以中秋率文臣翫月於重光便殿御製詠月詩. 其末聯云: “他日吾民?富壽好酬佳節燕公卿.” 命文臣和進.

#高麗史13卷-世家13-睿宗2-04-76-1109
甲午以戶部尙書柳子維爲西北面兵馬使.

#高麗史13卷-世家13-睿宗2-04-77-1109
己亥女眞使者史顯等來獻土物.

#高麗史13卷-世家13-睿宗2-04-78-1109
九月戊申幸王輪寺.

#高麗史13卷-世家13-睿宗2-04-79-1109
壬子幸妙通寺辛酉又幸.

#高麗史13卷-世家13-睿宗2-04-80-1109
乙丑設百座道場于會慶殿又親飯僧于闕庭命中外齋僧三萬.

#高麗史13卷-世家13-睿宗2-04-81-1109
冬十月乙亥元子構生.

#高麗史13卷-世家13-睿宗2-04-82-1109
幸開國寺.

#高麗史13卷-世家13-睿宗2-04-83-1109
戊寅百官上表賀生元子.

#高麗史13卷-世家13-睿宗2-04-84-1109
壬午幸外帝釋院.

#高麗史13卷-世家13-睿宗2-04-85-1109
乙酉設佛頂道場於文德殿.

#高麗史13卷-世家13-睿宗2-04-86-1109
壬辰以李瑋?知政事; 柳仁著爲殿中監知樞密院事; 李資謙爲禮賓卿樞密院副使; 金沽爲左承宣知吏部事.

#高麗史13卷-世家13-睿宗2-04-87-1109
十一月癸卯視朝于乾德殿. 諫議大夫李載金緣御史大夫崔繼芳等出班請治尹瓘吳延寵林彦敗軍之罪不允.

#高麗史13卷-世家13-睿宗2-04-88-1109
癸丑設八關會幸法王寺.

#高麗史13卷-世家13-睿宗2-04-89-1109
庚申東女眞酋長吳老等來朝.

#高麗史13卷-世家13-睿宗2-04-90-1109
甲子御宣政殿引見平虜淸塞關外蕃長多老居夫等四十五人史顯等七人賜酒食例物.

#高麗史13卷-世家13-睿宗2-04-91-1109
戊辰宰相崔弘嗣李?任懿等與臺諫復請尹瓘等罪.

#高麗史13卷-世家13-睿宗2-04-92-1109
十二月己卯宋敎練使明州都知兵馬使任郭等來.

#高麗史13卷-世家13-睿宗2-04-93-1109
壬午以金晙爲尙書右丞樞密院右承宣; 李壽爲御史中丞.

#高麗史13卷-世家13-睿宗2-04-94-1109
乙酉命有司分祭于松嶽及諸神祠以禳疾疫.

#高麗史13卷-世家13-睿宗2-04-95-1109
癸巳以沂檢校司徒守司空淮安伯.

#高麗史13卷-世家13-睿宗2-04-96-1109
戊戌宴諸王宰樞于重光殿至曉而罷.

#高麗史13卷-世家13-睿宗2-04-97-1109
是歲遣都官郞中李國瓊如遼奏還女眞九城.

#高麗史13卷-世家13-睿宗2-05-01-1110
○(庚寅)五年春正月庚子朔放朝賀.

#高麗史13卷-世家13-睿宗2-05-02-1110
昌州關外蕃長亡閒等二十八人來朝.

#高麗史13卷-世家13-睿宗2-05-03-1110
壬寅遼遣衛尉卿李逢辰來賀生辰. 仍詔曰: “卿蕃衛皇家鎭撫海表專征守職?寇有勞. 因乘勝以納降遂開疆而置壘載惟施設允?便宜. 嚮遣使人遠馳捷奏永言歸美良用慰懷.”

#高麗史13卷-世家13-睿宗2-05-04-1110
己酉李國瓊還自遼. 詔曰: “卿嚮討邊夷權置城堡因其防寇且務於脩營旣乃請和遂從於毁撤旣?宜便. 復具奏陳載念忠虔良增嘆尙.”

#高麗史13卷-世家13-睿宗2-05-05-1110
庚戌設帝釋道場於文德殿.

#高麗史13卷-世家13-睿宗2-05-06-1110
乙卯御宣政殿南門引見北界蕃長三十九人各賜衣一襲.

#高麗史13卷-世家13-睿宗2-05-07-1110
丁巳御宣政殿引見北界蕃長三十五人賜物有差.

#高麗史13卷-世家13-睿宗2-05-08-1110
庚申御重光殿南樓閱神騎軍士擊毬賜物有差.

#高麗史13卷-世家13-睿宗2-05-09-1110
壬戌御重光殿南門引見北界蕃長十九人賜酒食例物.

#高麗史13卷-世家13-睿宗2-05-10-1110
甲子親醮于星宿殿.

#高麗史13卷-世家13-睿宗2-05-11-1110
二月癸未燃燈王如奉恩寺.

#高麗史13卷-世家13-睿宗2-05-12-1110
女眞酋長萬壽等十三人來朝.

#高麗史13卷-世家13-睿宗2-05-13-1110
庚寅以禎檢校司徒守司空承化伯詔賜例物.

#高麗史13卷-世家13-睿宗2-05-14-1110
甲午王太后移御佛恩寺.

#高麗史13卷-世家13-睿宗2-05-15-1110
三月己酉幸王輪寺.

#高麗史13卷-世家13-睿宗2-05-16-1110
辛亥幸外帝釋院.

#高麗史13卷-世家13-睿宗2-05-17-1110
乙卯日色如血無光.

#高麗史13卷-世家13-睿宗2-05-18-1110
甲子幸普濟寺.

#高麗史13卷-世家13-睿宗2-05-19-1110
以任懿守太尉門下侍郞平章事致仕畢光贊爲尙書右僕射; 李?權尙書吏部事.

#高麗史13卷-世家13-睿宗2-05-20-1110
夏四月辛未慮囚.

#高麗史13卷-世家13-睿宗2-05-21-1110
甲戌司天臺奏: “今年疫?大興尸骸載路請令有司收?.” 從之.

#高麗史13卷-世家13-睿宗2-05-22-1110
丙子賜李正升等及第.

#高麗史13卷-世家13-睿宗2-05-23-1110
甲申幸妙通寺.

#高麗史13卷-世家13-睿宗2-05-24-1110
乙酉設孔雀明王道場於文德殿.

#高麗史13卷-世家13-睿宗2-05-25-1110
甲午幸順天館點檢接賓之事.

#高麗史13卷-世家13-睿宗2-05-26-1110
五月癸卯設消?道場於會慶殿五日.

#高麗史13卷-世家13-睿宗2-05-27-1110
己酉彗星入紫*薇{微}.

#高麗史13卷-世家13-睿宗2-05-28-1110
庚戌王朝王太后于延德宮.

#高麗史13卷-世家13-睿宗2-05-29-1110
辛亥御乾德殿視朝. 宰相崔弘嗣金景庸與臺諫上*?論尹瓘吳延寵等敗軍之罪王不聽便入內. 弘嗣等詣重光殿東紫門固請至?竟不允. 宰相諫官皆歸第不出省中一空. 王召平章事李?中書舍人李德羽等令直省中. 弘嗣等累旬不出王遣近臣敦諭起之諫官亦出視事時人譏之.

#高麗史13卷-世家13-睿宗2-05-30-1110
乙卯彗星見凡九日.

#高麗史13卷-世家13-睿宗2-05-31-1110
丁巳夜盜二十人入都祭庫殺庫直郞將同正金可崇竊取銀物.

#高麗史13卷-世家13-睿宗2-05-32-1110
甲子雨雹于永康縣翌日乃消.

#高麗史13卷-世家13-睿宗2-05-33-1110
六月戊辰朔王如奉恩寺. 己巳親祭天祥于是寺.

#高麗史13卷-世家13-睿宗2-05-34-1110
庚午以李瑋爲刑部尙書; 金商祐爲禮部尙書.

#高麗史13卷-世家13-睿宗2-05-35-1110
辛未御乾德殿召見宋明州所歸女樂二人.

#高麗史13卷-世家13-睿宗2-05-36-1110
雨雹.

#高麗史13卷-世家13-睿宗2-05-37-1110
甲戌宋商李榮等四十八人來.

#高麗史13卷-世家13-睿宗2-05-38-1110
丙子詔曰: “朕謬以?躬紹御三韓萬機至廣不能視聽. 刑政不中節候不調三四年*閒田穀凶荒人民飢病宵?憂勞未嘗暫已. ?又乾文變怪無日不見夏月以來凄風雨雹此乃?德所致恐懼增深意欲推恩上*?天譴下慰民心召集和氣以報平安. 自宣旨前凡在獄囚犯流以下?除免之二罪以上除刑付處曾坐罪流謫者?皆量移以至?用或有所犯父母妻子分居各處者完聚一處.”

#高麗史13卷-世家13-睿宗2-05-39-1110
辛巳宋遣王襄張邦昌來. 以?知政事李瑋殿中少監左承宣韓?如爲館伴.

#高麗史13卷-世家13-睿宗2-05-40-1110
壬午王受菩薩戒于乾德殿.

#高麗史13卷-世家13-睿宗2-05-41-1110
癸未王受詔于會慶殿庭. 詔曰: “卿世載令聞保釐東藩. 當襲爵之云初乃修邦而惟舊張?航海陳貢旅庭. 義有可嘉禮無不報爰命介使往?乃封用伸厚意之將示識多儀之享其恤厥若永孚于休. 今差兵部尙書王襄中書舍人張邦昌往彼賜卿衣帶*?{段}匹金玉器弓箭鞍馬.” 王受訖上殿. 使副就王前傳密諭曰: “皇帝明見萬里諒王忠恪之誠欲加恩數聞王已受北朝冊命南北兩朝通好百年義同兄弟故不復冊王但令賜詔已去權字卽是寵王以眞王之禮. 且此詔乃皇帝御筆親製北朝必無如此禮數文王肅王亦不曾有此等恩命. 襄等來見王迎詔甚恭他日歸奏帝必嘉悅恩數有加請王益篤誠敬以*?聖恩.”

#高麗史13卷-世家13-睿宗2-05-42-1110
戊子宴宋使于會慶殿.

#高麗史13卷-世家13-睿宗2-05-43-1110
秋七月戊戌朔王襄等還王附表以謝曰: “記存特異俯?益恭?底績之蔑如??顔之無所. 伏念臣繫?遐僻逢世浸昌. 子*?{須}肯播於父?小固服懷於大國. 此先臣所以貽訓而微臣資以爲忠. 藩服?承方謹一修之貢家陪在返過蒙厚往之私徒積?兢未遑?謝豈謂皇帝陛下仁心懷遠例擧非常降使?之光華將賞典之優渥. 自祖先而拜賜雖曰有年?寵數之橫加莫如今日. ?詳?墨兼奉諭音?於臣銜直去權字所謂冊立之命正朔之頒已曾?受於大遼不欲別行於上國以示酌中之義致寬顧北之憂. 睿眷稠重奚克丘山之戴丹衷戰慄有同?谷之臨. 唯願傾輸免孤覆露.” 又*?密諭曰: “當國介在東表祖先已來樂慕風化有時入貢優荷寵恩. 崇寧中國信使劉侍郞吳給事奉聖旨咨聞行冊禮事先考以當國地接大遼久已?行爵命正朔所以未敢遵承上命以實懇辭擧國惶恐未之暫安. 今聞國信尙書舍人所傳密諭皇帝聖明如天日國王雖在萬里之外忠孝恭順皇帝無不鑑炤常欲優加異恩某等朝辭日備聞聖訓以受大遼冊命南北兩朝通好百有餘年義同骨肉兄弟所以不欲更加封冊今來詔書已去權字卽是寵國王以眞王之禮. 拜命之始惶駭自失意欲奉表辭免更自思惟皇帝聖恩委曲存撫祗去權字以示正名永除冊立之命欲使一方無有後慮今已依詔除權. ?聞所賜詔書是御筆親製此之榮幸古未曾有感戴殊甚. 更期忠恪上*?生成所冀尙書舍人復命歸朝從容敷奏.”

#高麗史13卷-世家13-睿宗2-05-44-1110
己亥宋商池貴等四十二人來.

#高麗史13卷-世家13-睿宗2-05-45-1110
辛丑門下侍郞平章事李?卒.

#高麗史13卷-世家13-睿宗2-05-46-1110
丙寅以司宰卿李載爲西北面兵馬使; 借戶部侍郞安子恭爲東北面兵馬副使.

#高麗史13卷-世家13-睿宗2-05-47-1110
八月辛巳刑部奏內外重刑王御宣政殿南廊與宰樞議斷.

#高麗史13卷-世家13-睿宗2-05-48-1110
乙酉幸王輪寺.

#高麗史13卷-世家13-睿宗2-05-49-1110
乙未祈晴于*大廟及諸神廟.

#高麗史13卷-世家13-睿宗2-05-50-1110
閏月癸卯王奉太后幸南京.

#高麗史13卷-世家13-睿宗2-05-51-1110
壬子設般若道場于延興殿八日.

#高麗史13卷-世家13-睿宗2-05-52-1110
辛酉幸三角山藏義寺遂幸僧伽窟命通義侯僑詣文殊窟太后及諸王宮公主各施衣?.

#高麗史13卷-世家13-睿宗2-05-53-1110
九月甲戌宴諸王宰樞于天授殿達曙乃罷各賜侑幣. 王賦詩命儒臣和進賜物有差. 有優人因戱稱美先代功臣河拱辰王追念其功以其玄孫內侍衛尉注簿濬爲閣門祗候仍製詩一絶賜之.

#高麗史13卷-世家13-睿宗2-05-54-1110
己卯御南明門閱神騎軍擊毬賜物有差.

#高麗史13卷-世家13-睿宗2-05-55-1110
庚辰講金剛經于延興殿.

#高麗史13卷-世家13-睿宗2-05-56-1110
壬辰御北寧門閱文武臣僚射中的者賜物有差.

#高麗史13卷-世家13-睿宗2-05-57-1110
冬十月甲辰太白晝見經天.

#高麗史13卷-世家13-睿宗2-05-58-1110
西女眞古伋果下等九十八人來獻駿馬五十七匹.

#高麗史13卷-世家13-睿宗2-05-59-1110
戊申?于*大廟.

#高麗史13卷-世家13-睿宗2-05-60-1110
壬子親饗年八十以上及孝順義節鰥寡孤獨篤廢疾者于南明門外賜物有差. 中有孝子一人特加例賜爲賦詩一首宣示左右.

#高麗史13卷-世家13-睿宗2-05-61-1110
乙卯車駕發南京.

#高麗史13卷-世家13-睿宗2-05-62-1110
丙辰幸神穴寺.

#高麗史13卷-世家13-睿宗2-05-63-1110
十一月乙丑朔次藥師院南路頒德音至?還京都.

#高麗史13卷-世家13-睿宗2-05-64-1110
丁丑東女眞史顯等十二人來朝.

#高麗史13卷-世家13-睿宗2-05-65-1110
戊寅設八關會幸法王寺.

#高麗史13卷-世家13-睿宗2-05-66-1110
辛巳以文冠守司空.

#高麗史13卷-世家13-睿宗2-05-67-1110
甲申大雪王製喜雪詩示左右.

#高麗史13卷-世家13-睿宗2-05-68-1110
十二月乙未御宣政殿引見東女眞史顯等賜物有差.

#高麗史13卷-世家13-睿宗2-05-69-1110
庚子御重光殿南樓引見西女眞酋長等四十餘人賜酒食.

#高麗史13卷-世家13-睿宗2-05-70-1110
辛丑以尹瓘守太保門下侍中判兵部事; 崔弘嗣判吏禮部事; 金景庸爲門下侍郞平章事判刑部事; 金漢忠判工部事; 吳延寵爲中書侍郞平章事判三司事; 李瑋爲中書侍郞判戶部事兼西京留守使; 許慶爲刑部尙書樞密院使; 李資謙爲殿中監同知樞密院事.

#高麗史13卷-世家13-睿宗2-05-71-1110
乙巳醮于乾德殿.

#高麗史13卷-世家13-睿宗2-05-72-1110
戊申幸法雲寺.

#高麗史13卷-世家13-睿宗2-05-73-1110
癸丑立春百官朝于乾德殿賜春幡子仍賦迎春詞二首.

#高麗史13卷-世家13-睿宗2-05-74-1110
以帶方侯?守*大尉帶方公; 大原侯*효守*大尉; 齊安侯*서守司徒; 通義侯僑守司徒; 史榮攝戶部尙書西京知留守; 朴景綽 爲左諫議大夫. ?等俱上表讓職下敎不允.

#高麗史13卷-世家13-睿宗2-05-75-1110
庚申以金商祐爲御史大夫.

#高麗史13卷-世家13-睿宗2-05-76-1110
幸普濟寺.

#高麗史13卷-世家13-睿宗2-06-01-1111
○(辛卯)六年春正月丙寅御乾德殿頒德音犯斬絞者免刑流配流以下?赦之中外老人及鰥寡孤獨節義孝順者賜酒食幷賜物有差.

#高麗史13卷-世家13-睿宗2-06-02-1111
戊辰遼遣泰州管內觀察使大仲宣來賀生辰.

#高麗史13卷-世家13-睿宗2-06-03-1111
丙子御宣政殿引見北鄙女眞村長三十人.

#高麗史13卷-世家13-睿宗2-06-04-1111
癸未以判閤門事柳澤爲西北面兵馬使; 國子司業御史雜端洪灌爲東北面兵馬副使.

#高麗史13卷-世家13-睿宗2-06-05-1111
癸巳盜入上林司殺守庫婢竊銀物.

#高麗史13卷-世家13-睿宗2-06-06-1111
二月乙未以任申幸攝刑部尙書.

#高麗史13卷-世家13-睿宗2-06-07-1111
丁未燃燈王如奉恩寺.

#高麗史13卷-世家13-睿宗2-06-08-1111
三月丙寅封源爲廣平伯.

#高麗史13卷-世家13-睿宗2-06-09-1111
辛未以許慶爲吏部尙書?知政事; 柳仁著爲兵部尙書; 李資謙爲御史大夫; 金緣爲?書監樞密院副使; 崔繼芳爲戶部尙書兼三司使; 柳子維爲刑部尙書; 趙仲璋爲吏部侍郞知御史臺事; 金沽爲禮部侍郞右諫議大夫; 朴昇中爲中書舍人.

#高麗史13卷-世家13-睿宗2-06-10-1111
癸未饗庶老及節義孝順男女于宮庭國老尙書致仕林成?柳澤等于閤門王親侑之觀者多感泣. 成?懷諫*?奏之凡五條皆國家大事. 平章事致仕金上琦年八十一王欲宴于內殿以示優禮上琦辭以老病. 特命左承宣韓?如傳宣肩輿入內上殿勿拜上琦固辭不就.

#高麗史13卷-世家13-睿宗2-06-11-1111
甲申日赤無光.

#高麗史13卷-世家13-睿宗2-06-12-1111
夏四月己亥享于*大廟.

#高麗史13卷-世家13-睿宗2-06-13-1111
庚戌再雩.

#高麗史13卷-世家13-睿宗2-06-14-1111
甲寅右補闕韓?上*?言時政得失.

#高麗史13卷-世家13-睿宗2-06-15-1111
五月甲子禱雨于廟社諸陵山川.

#高麗史13卷-世家13-睿宗2-06-16-1111
己巳門下侍中尹瓘卒.

#高麗史13卷-世家13-睿宗2-06-17-1111
是月有箭著于都兵馬使及金剛庫屋上其鏃穿瓦.

#高麗史13卷-世家13-睿宗2-06-18-1111
六月壬辰朔王如奉恩寺.

#高麗史13卷-世家13-睿宗2-06-19-1111
丁酉以林彦爲翰林侍講學士; 崔弘正爲給事中.

#高麗史13卷-世家13-睿宗2-06-20-1111
庚子慮囚放輕繫.

#高麗史13卷-世家13-睿宗2-06-21-1111
秋七月甲子親醮三淸于純福殿.

#高麗史13卷-世家13-睿宗2-06-22-1111
己卯以右散騎常侍康拯爲西北面兵馬使; 右諫議大夫朴景綽爲東北面兵馬使.

#高麗史13卷-世家13-睿宗2-06-23-1111
壬午遣樞密院副使金緣少府監林有文如宋.

#高麗史13卷-世家13-睿宗2-06-24-1111
庚寅王太后不豫移御法王寺.

#高麗史13卷-世家13-睿宗2-06-25-1111
八月甲午親醮于闕庭.

#高麗史13卷-世家13-睿宗2-06-26-1111
太史奏: “先朝所創天壽寺地勢不利請毁藥師院移之.” 庚戌親幸相地.

#高麗史13卷-世家13-睿宗2-06-27-1111
甲寅以金漢忠爲樞密院使.

#高麗史13卷-世家13-睿宗2-06-28-1111
乙卯幸長源亭.

#高麗史13卷-世家13-睿宗2-06-29-1111
九月己巳設重陽宴. 王賦詩令從臣和進.

#高麗史13卷-世家13-睿宗2-06-30-1111
戊寅命侍從官射中的者賜物有差仍賜宴.

#高麗史13卷-世家13-睿宗2-06-31-1111
冬十月甲午王還宮.

#高麗史13卷-世家13-睿宗2-06-32-1111
丙午遣刑部侍郞李資德如遼賀天興節.

#高麗史13卷-世家13-睿宗2-06-33-1111
兩府會議邊事.

#高麗史13卷-世家13-睿宗2-06-34-1111
戊申設百座道場于會慶殿講仁王經飯僧一萬于闕庭二萬于州府.

#高麗史13卷-世家13-睿宗2-06-35-1111
丁巳王朝太后于奉恩寺.

#高麗史13卷-世家13-睿宗2-06-36-1111
十一月庚申朔有司請停創天壽寺從之.

#高麗史13卷-世家13-睿宗2-06-37-1111
遣禮部侍郞李?如遼謝賀生辰.

#高麗史13卷-世家13-睿宗2-06-38-1111
乙丑幸藥師院相天壽寺基.

#高麗史13卷-世家13-睿宗2-06-39-1111
丙子遣殿中監金縝如遼獻方物禮賓少卿文公彦賀正.

#高麗史13卷-世家13-睿宗2-06-40-1111
十二月丙午以崔弘嗣守太傅; 許慶爲中書侍郞同平章事; 金漢忠爲尙書左僕射; 柳仁著守司空; 李資謙檢校司空刑部尙書; 金商祐爲吏部尙書; 高令臣爲禮部尙書; 柳子維爲工部尙書; 李載爲殿中監; 洪灌爲御史中丞; 崔濡李資??爲侍御史; 閔世倫爲殿中侍御史; 胡宗旦爲右拾遺知制誥.

#高麗史13卷-世家13-睿宗2-06-41-1111
己酉遼遣橫賜使檢校司空蕭遵禮來. 辛亥受詔于乾德殿.

#高麗史13卷-世家13-睿宗2-06-42-1111
乙卯宣德鎭卒鄭珍定州人白?嘗得罪亡入女眞與謀寇邊. 珍母在元興鎭夜二鼓珍?與女眞人骨夫潛來將竊其母以去. 兵馬使遣卒捕殺之幷獲器仗賜爵賞有差.

#高麗史13卷-世家13-睿宗2-07-01-1112
○(壬辰)七年春正月辛酉遼遣永州管內觀察使*劉?允{劉公允}來賀生辰.

#高麗史13卷-世家13-睿宗2-07-02-1112
庚辰以御史中丞洪灌爲東北面兵馬使; 給事中崔弘正爲西北面兵馬使.

#高麗史13卷-世家13-睿宗2-07-03-1112
二月辛丑燃燈王如奉恩寺. 翼日大會王賦詩令從臣和進.

#高麗史13卷-世家13-睿宗2-07-04-1112
庚戌諫官上*?請停創天壽寺從之.

#高麗史13卷-世家13-睿宗2-07-05-1112
甲寅以金景庸守太保判尙書吏部事; 吳延寵守司徒判尙書兵部事監修國史; 李瑋守司徒修國史; 許慶檢校司徒判尙書禮部事; 柳仁著李資謙?知政事; 崔繼芳高令臣同知樞密院事; 金晙爲禮賓卿樞密院知奏事; 王字之爲吏部侍郞樞密院左承宣; 金黃元爲翰林侍講學士; 韓?如爲右承宣.

#高麗史13卷-世家13-睿宗2-07-06-1112
三月戊午朔幸長源亭.

#高麗史13卷-世家13-睿宗2-07-07-1112
壬午賜鄭之元等及第.

#高麗史13卷-世家13-睿宗2-07-08-1112
夏四月庚寅王還宮.

#高麗史13卷-世家13-睿宗2-07-09-1112
丙申御禁內紗樓製牧丹詩命儒臣應製賜*?{段}匹有差. 顯宗嘗手植牧丹于樓前自德宗至肅宗皆有詠花詩又有從臣應製.

#高麗史13卷-世家13-睿宗2-07-10-1112
丁酉以金至和知吏部事; 朴景綽直門下省; 趙仲璋爲左諫議大夫; 林彦爲禮部侍郞右諫議大夫; 金沽知御史臺事.

#高麗史13卷-世家13-睿宗2-07-11-1112
戊戌宴諸王及平章事金景庸上大將軍承宣等于賞春亭.

#高麗史13卷-世家13-睿宗2-07-12-1112
雨雹.

#高麗史13卷-世家13-睿宗2-07-13-1112
五月甲子太白晝見.

#高麗史13卷-世家13-睿宗2-07-14-1112
乙丑禱雨于興國寺.

#高麗史13卷-世家13-睿宗2-07-15-1112
戊寅集三品以上於式目都監問禦邊之策.

#高麗史13卷-世家13-睿宗2-07-16-1112
六月丁亥王如奉恩寺.

#高麗史13卷-世家13-睿宗2-07-17-1112
乙未移置扶餘公*??于巨濟縣行至玄風縣卒.

#高麗史13卷-世家13-睿宗2-07-18-1112
己酉?知政事文冠卒.

#高麗史13卷-世家13-睿宗2-07-19-1112
秋七月己巳王太后柳氏薨于信朴寺.

#高麗史13卷-世家13-睿宗2-07-20-1112
丁丑以兵部侍郞李壽爲西北面兵馬副使; 刑部侍郞安子恭爲東北面兵馬副使.

#高麗史13卷-世家13-睿宗2-07-21-1112
八月丙申葬明懿王太后于崇陵. 王祖送于闕庭.

#高麗史13卷-世家13-睿宗2-07-22-1112
丁酉遣殿中監李德羽如遼告哀.

#高麗史13卷-世家13-睿宗2-07-23-1112
丙午流僧統?于巨濟縣. 戊申流尙書右丞金仁碩全州牧使李汝霖殿中少監河彦碩刑部尙書任申幸大卿李仲平刑部員外郞李日肅將軍金澤臣宋英漢別將金有成知南原府事李綏寧朔鎭使李日衍崇敎寺僧資尙及仁碩汝霖申幸彦碩之子于遠地. 誅資尙于中路.

#高麗史13卷-世家13-睿宗2-07-24-1112
辛亥樂浪侯瑛卒.

#高麗史13卷-世家13-睿宗2-07-25-1112
九月丙寅以金景庸爲門下侍中; 吳延寵李瑋爲門下侍郞同中書門下平章事; 許慶守司徒; 柳仁著爲尙書左僕射判尙書刑部事; 李資謙守司空兵部尙書判三司事; 崔繼芳檢校司空樞密院使; 高令臣爲吏部尙書知樞密院事; 金緣爲左散騎常侍同知樞密院事翰林學士承旨; 崔挺判尙書工部事; 金商祐爲刑部尙書; 劉載爲禮部尙書; 林有文爲右散騎常侍; 康拯爲御史大夫.

#高麗史13卷-世家13-睿宗2-07-26-1112
乙亥遣禮部侍郞金縝如遼賀天興節.

#高麗史13卷-世家13-睿宗2-07-27-1112
冬十月庚寅以宋國信龍鳳茶分賜宰臣.

#高麗史13卷-世家13-睿宗2-07-28-1112
辛卯遣工部侍郞李寵鱗如遼謝橫賜.

#高麗史13卷-世家13-睿宗2-07-29-1112
乙巳遣戶部侍郞康悅如遼謝賀生辰.

#高麗史13卷-世家13-睿宗2-07-30-1112
壬子兩府宰臣上表請復常膳不允.

#高麗史13卷-世家13-睿宗2-07-31-1112
十一月甲寅朔宰臣三上表請復常膳從之.

#高麗史13卷-世家13-睿宗2-07-32-1112
庚申御乾德殿宣柳仁著李資謙麻制.

#高麗史13卷-世家13-睿宗2-07-33-1112
丁丑王詣明懿太后虞宮.

#高麗史13卷-世家13-睿宗2-07-34-1112
己卯遣承宣韓?如于中書省問禦邊之策.

#高麗史13卷-世家13-睿宗2-07-35-1112
庚辰遣禮賓少卿崔?如遼獻方物.

#高麗史13卷-世家13-睿宗2-07-36-1112
辛巳御乾德殿宣金景庸吳延寵李瑋麻制.

#高麗史13卷-世家13-睿宗2-07-37-1112
遼東京回謝持禮使禮賓副使謝善來.

#高麗史13卷-世家13-睿宗2-07-38-1112
壬午遣刑部侍郞許之奇如遼賀正.

#高麗史13卷-世家13-睿宗2-07-39-1112
十二月辛丑以崔思諏守太師中書令致仕; 林幹爲門下侍郞同平章事致仕.

#高麗史13卷-世家13-睿宗2-08-01-1113
○(癸巳)八年春正月乙卯遼遣崇祿卿張如晦來賀生辰.

#高麗史13卷-世家13-睿宗2-08-02-1113
壬申遼?祭使永州管內觀察使耶律固*大常少卿王侁來.

#高麗史13卷-世家13-睿宗2-08-03-1113
癸酉以知刑部事李載爲西北面兵馬使; 太府少卿智淑延爲東北面兵馬副使.

#高麗史13卷-世家13-睿宗2-08-04-1113
甲戌遼?弔使泰州管內觀察使蕭?來.

#高麗史13卷-世家13-睿宗2-08-05-1113
丙子遼使祭太后于虞宮王詣虞宮.

#高麗史13卷-世家13-睿宗2-08-06-1113
戊寅遼遣崇祿卿楊擧直來命王起復. 詔曰: “嗣?祖構恭守王封頃哀被於茹?卽毁過於扶杖爰降釋衰之命勿辱專?之權當體眷懷所宜*?{?}荷.” 告身曰: “?綬*?封繼先業者是謂殊私墨衰從政奪哀情者斯爲變禮擧玆故典懋乃邦英. 其有毓象緯之靈*閒玄黃之氣踰鴨綠而休聲振?. 保?林而令德流聞道善庇民謀能經國. 方恪修於世範何遽宅於家難. 庸卜吉辰與伸起復. 前推誠奉國功臣開府儀同三司檢校太師守太尉兼中書令上柱國高麗國王食邑三千戶食實封一千五百戶王?榮分弓鉞慶席山河. 桓鎭琅琅素全於重器??肅肅生備於長材仍敎?於義方復言該於名理. 而自嗣興厥域優纂乃勞賓王著事大之誠侯律謹守方之制洽辰韓之善理慕齊晉之純忠歲重貢儀率勤北面之力時堅戎翰實寬東顧之憂. 頃者靜樹纏悲白華違養尙固匹夫之節擬成孝子之規. 主土分茅闕一日而不可毁容銜恤豈三載以爲期是用從金革之宜飾鈿珠之命?車載駕駝紐重輝. 於?日域全疆天命重地位冠於五侯九伯秩?於四輔三公. ?先臣之縟儀?器咸在今汝躬之異數備物具彰必靜鎭於一方當表章於群嶽. 勉服丕訓永保多祥.”

#高麗史13卷-世家13-睿宗2-08-07-1113
二月庚寅耶律固等將還請春秋釋例金華瀛洲集王各賜一本.

#高麗史13卷-世家13-睿宗2-08-08-1113
置花園二于宮南西. 時宦寺競以奢侈媚王起臺?峻垣墻括民家花草移栽其中以爲不足又購於宋商費內帑金幣不?且於京外多作寺院窮極土木. 物論喧騰旣而二園俱廢.

#高麗史13卷-世家13-睿宗2-08-09-1113
乙未以許慶檢校太尉門下侍郞同中書門下平章事致仕; 崔挺檢校司徒?知政事致仕; 宋秀爲神虎衛上將軍工部尙書; 尹惟志爲左右衛上將軍攝刑部尙書.

#高麗史13卷-世家13-睿宗2-08-10-1113
戊戌燃燈王如奉恩寺.

#高麗史13卷-世家13-睿宗2-08-11-1113
辛亥幸王輪寺設齋還至刑部南街獄囚望駕同聲呼萬歲. 命近臣就獄賜酒放輕繫.

#高麗史13卷-世家13-睿宗2-08-12-1113
三月壬子朔太史奏: “*大陽當虧密雲不見.” 門下侍中金景庸率百僚表賀.

#高麗史13卷-世家13-睿宗2-08-13-1113
丙寅王不豫. 百官設大醮于會慶殿禱之.

#高麗史13卷-世家13-睿宗2-08-14-1113
丁卯慮囚.

#高麗史13卷-世家13-睿宗2-08-15-1113
戊辰百官又禱于神衆院.

#高麗史13卷-世家13-睿宗2-08-16-1113
戊寅以李資謙爲尙書左僕射; 金緣爲兵部尙書知樞密院事; 柳子維爲尙書右僕射; 康拯爲刑部尙書; 金至和爲工部尙書; 李載爲御史大夫文德殿學士.

#高麗史13卷-世家13-睿宗2-08-17-1113
夏四月己亥親饗年八十以上及孝順義節孤獨疾病者于宮庭賜物有差特命禮部尙書致仕林成?肩輿入內宴于閤門親侑食賜衣.

#高麗史13卷-世家13-睿宗2-08-18-1113
戊申禱雨于九曜堂三日.

#高麗史13卷-世家13-睿宗2-08-19-1113
閏月辛酉親醮于闕庭.

#高麗史13卷-世家13-睿宗2-08-20-1113
戊辰慮囚.

#高麗史13卷-世家13-睿宗2-08-21-1113
庚午女眞烏羅骨實顯等來謝還九城獻名馬良金.

#高麗史13卷-世家13-睿宗2-08-22-1113
五月乙酉王詣太后虞宮.

#高麗史13卷-世家13-睿宗2-08-23-1113
戊子宋都綱陳守獻白?.

#高麗史13卷-世家13-睿宗2-08-24-1113
辛丑?知政事柳仁著卒.

#高麗史13卷-世家13-睿宗2-08-25-1113
六月庚戌朔王如奉恩寺.

#高麗史13卷-世家13-睿宗2-08-26-1113
珍島縣民漢白等八人因賣買往?羅島被風漂到宋明州奉聖旨各賜絹二十匹米二石發還.

#高麗史13卷-世家13-睿宗2-08-27-1113
己未慮囚.

#高麗史13卷-世家13-睿宗2-08-28-1113
己巳祈晴于社稷群望.

#高麗史13卷-世家13-睿宗2-08-29-1113
甲戌以趙仲璋爲殿中監.

#高麗史13卷-世家13-睿宗2-08-30-1113
秋七月己卯朔以崔繼芳守司空兵部尙書?知政事; 高令臣檢校司空*恭{?}知政事; 柳子維守司空; 趙仲璋同知樞密院事; 金晙爲樞密院副使; 康拯爲戶部尙書三司使; 金沽爲左諫議大夫; 金叔平爲殿中侍御史.

#高麗史13卷-世家13-睿宗2-08-31-1113
乙酉以工部尙書金至和爲西北面兵馬使; 御史雜端李舜諧爲東北面兵馬副使.

#高麗史13卷-世家13-睿宗2-08-32-1113
癸巳奉安明懿太后眞于開國寺肅宗眞殿.

#高麗史13卷-世家13-睿宗2-08-33-1113
八月丁卯幸長源亭.

#高麗史13卷-世家13-睿宗2-08-34-1113
九月乙酉遣西頭供奉官安稷崇如宋. 牒宋明州云: “去年入朝金緣等同稱: ‘在闕下時蒙館伴張內翰等諭來歲又當?祀申覆國王遣使入朝以觀大禮.’ 聞此已令有司方始備辦忽母氏薨逝迫以難憂今年未遑遣使入朝以達情禮請炤會施行.”

#高麗史13卷-世家13-睿宗2-08-35-1113
乙巳自長源亭幸慶天寺落成.

#高麗史13卷-世家13-睿宗2-08-36-1113
冬十月壬戌遣禮部侍郞李永如遼賀天興節.

#高麗史13卷-世家13-睿宗2-08-37-1113
甲子王還宮.

#高麗史13卷-世家13-睿宗2-08-38-1113
庚午遣禮部尙書洪灌刑部侍郞金義元如遼謝弔祭.

#高麗史13卷-世家13-睿宗2-08-39-1113
辛未設百座會于會慶殿講仁王經三日齋僧一萬于毬庭二萬于州府.

#高麗史13卷-世家13-睿宗2-08-40-1113
十一月庚辰遣?書少監韓?如遼謝起復.

#高麗史13卷-世家13-睿宗2-08-41-1113
乙酉王詣太后虞宮.

#高麗史13卷-世家13-睿宗2-08-42-1113
丙戌遣工部侍郞李茂榮如遼謝賀生辰. 甲午遣殿中監崔弘宰獻方物.

#高麗史13卷-世家13-睿宗2-08-43-1113
丙申翰林學士承旨金緣侍講學士*朴?中{朴昇中}等撰進時政策要五冊各賜犀帶編脩官金富轍以下賜物有差.

#高麗史13卷-世家13-睿宗2-08-44-1113
遣戶部侍郞李資?如遼賀正.

#高麗史13卷-世家13-睿宗2-08-45-1113
十二月戊申朔慮囚放輕繫.

#高麗史13卷-世家13-睿宗2-08-46-1113
丙辰以金景庸守太傅判尙書吏部事; 吳延寵守太尉判禮兵部事上柱國; 李瑋守太尉上柱國; 崔繼芳爲尙書左僕射判三司事柱國; 金緣爲禮部尙書政堂文學判翰林院事; 趙仲璋爲兵部尙書樞密院使; 柳子維爲尙書右僕射判工部事; 李資謙檢校司徒柱國; 劉載爲吏部尙書; 康拯知樞密院事; 金晙爲左散騎常侍同知樞密院事; 金至和爲刑部尙書; 史榮攝工部尙書三司使; 金若溫知尙書都省事; 朴景綽爲殿中監翰林學士; 王字之禮賓卿樞密院知奏事.

#高麗史13卷-世家13-睿宗2-08-47-1113
甲戌遣禮賓少卿金景淸如遼獻方物.

#高麗史13卷-世家13-睿宗2-09-01-1114
○(甲午)九年春正月戊寅朔放朝賀.

#高麗史13卷-世家13-睿宗2-09-02-1114
西女眞將軍烏無奐等六十一人來朝.

#高麗史13卷-世家13-睿宗2-09-03-1114
庚辰遼遣衛尉卿張如晦來賀生辰.

#高麗史13卷-世家13-睿宗2-09-04-1114
戊戌幸文德殿作佛事.

#高麗史13卷-世家13-睿宗2-09-05-1114
庚子赦.

#高麗史13卷-世家13-睿宗2-09-06-1114
癸卯幸神衆院.

#高麗史13卷-世家13-睿宗2-09-07-1114
乙巳以高義和爲右僕射鷹楊軍上將軍; 尹惟志爲兵部尙書龍虎軍上將軍.

#高麗史13卷-世家13-睿宗2-09-08-1114
二月癸丑以三司使安子恭爲西北面兵馬使; 三司副使李韶永爲東北面兵馬副使.

#高麗史13卷-世家13-睿宗2-09-09-1114
己未親醮本命于乾德殿.

#高麗史13卷-世家13-睿宗2-09-10-1114
庚申燃燈王如奉恩寺辛酉以雨停大會壬戌乃行.

#高麗史13卷-世家13-睿宗2-09-11-1114
丙寅西女眞將軍古老等六十六人來朝.

#高麗史13卷-世家13-睿宗2-09-12-1114
三月丁丑朔幸妙通寺.

#高麗史13卷-世家13-睿宗2-09-13-1114
壬午幸普濟寺.

#高麗史13卷-世家13-睿宗2-09-14-1114
癸未以劉載爲尙書左僕射文德殿學士.

#高麗史13卷-世家13-睿宗2-09-15-1114
乙酉王詣太后虞宮.

#高麗史13卷-世家13-睿宗2-09-16-1114
己丑以吳延寵判吏部事; 金緣爲檢校司空戶部尙書?知政事判禮部事兼西京留守使; 趙仲璋檢校司空兵部尙書?知政事判刑部事; 康拯爲尙書左僕射樞密院事判三司事; 金晙爲禮部尙書知樞密院事; 金至和爲吏部尙書; 李載爲刑部尙書延英殿學士; 史榮爲工部尙書; 崔贄朴景綽爲左右散騎; 林有文爲御史大夫; 王字之爲殿中監; 金沽知御史臺事.

#高麗史13卷-世家13-睿宗2-09-17-1114
癸巳王如奉恩寺以僧曇眞爲國師; 樂眞爲王師.

#高麗史13卷-世家13-睿宗2-09-18-1114
夏四月丙午朔御乾德殿覆試賜白?等及第.

#高麗史13卷-世家13-睿宗2-09-19-1114
庚戌有司奏: “西京進士鄭之元中壬辰年省試第一名請依*(??){舊}留王京?用.” 制可.

#高麗史13卷-世家13-睿宗2-09-20-1114
丁巳東女眞古羅骨史顯等十二人來獻馬.

#高麗史13卷-世家13-睿宗2-09-21-1114
乙丑大雨雹震文德殿東廊柱. 丙寅雨雹. 御史大夫林有文等以?異引咎辭職命復視事.

#高麗史13卷-世家13-睿宗2-09-22-1114
丁卯親醮闕庭.

#高麗史13卷-世家13-睿宗2-09-23-1114
庚午以金緣爲禮部尙書政堂文學判翰林院事.

#高麗史13卷-世家13-睿宗2-09-24-1114
甲戌幸外帝釋院行香設佛頂道場于文德殿七日.

#高麗史13卷-世家13-睿宗2-09-25-1114
五月戊寅設消?道場于乾德殿.

#高麗史13卷-世家13-睿宗2-09-26-1114
庚辰禱雨于群望.

#高麗史13卷-世家13-睿宗2-09-27-1114
辛丑王如奉恩寺遂詣太后虞宮.

#高麗史13卷-世家13-睿宗2-09-28-1114
六月甲辰朔安稷崇還自宋. 帝賜王樂器.

#高麗史13卷-世家13-睿宗2-09-29-1114
乙巳王如奉恩寺.

#高麗史13卷-世家13-睿宗2-09-30-1114
丁未遣樞密院知奏事王字之戶部郞中文公彦如宋謝賜樂.

#高麗史13卷-世家13-睿宗2-09-31-1114
己酉禱雨于社稷.

#高麗史13卷-世家13-睿宗2-09-32-1114
丙辰慮囚放輕繫.

#高麗史13卷-世家13-睿宗2-09-33-1114
乙丑?知政事致仕庾祿崇卒.

#高麗史13卷-世家13-睿宗2-09-34-1114
秋七月辛巳以工部尙書史榮爲西北面兵馬使; 借戶部侍郞智祿延爲東北面兵馬副使.

#高麗史13卷-世家13-睿宗2-09-35-1114
癸巳以李資謙守司空尙書左僕射?知政事; 金緣爲刑部尙書判禮部事; 趙仲璋權樞密院事判?書省事; 李載爲戶部尙書; 林有文爲左散騎常侍兼御書檢討官; 崔贄爲御史大夫.

#高麗史13卷-世家13-睿宗2-09-36-1114
八月乙卯王詣國學酌獻于先聖先師.

#高麗史13卷-世家13-睿宗2-09-37-1114
丙辰宰臣率百官上表賀曰: “黃屋翠華光臨?宇高冠大帶盛集橋門慶溢臣工樂均?海. 竊以經術所以明道而非其人則不行學校所以養賢而非其時則不擧發明大典允屬休辰. 伏惟聖上道極高明政由仁義若高舜之稽古體殷周之右文. 乃據舊章以興盛禮拜聖容而奠酌命博士以?經. 君子育材乃見菁莪之雅虎臣獻?必成泮水之功. 不惟推美於一時抑亦播馨於千載. 伏念幸逢明時承乏天工仰咫尺之德威. 侍光明之聖學秋水時至固莫測於望洋春木之芚實知榮於援手.”

#高麗史13卷-世家13-睿宗2-09-38-1114
丙寅御東池龜齡閣閱武士.

#高麗史13卷-世家13-睿宗2-09-39-1114
九月庚辰幸妙通寺.

#高麗史13卷-世家13-睿宗2-09-40-1114
辛巳慮囚出輕繫.

#高麗史13卷-世家13-睿宗2-09-41-1114
庚寅設百座仁王道場於會慶殿齋僧一萬於闕庭二萬於州府.

#高麗史13卷-世家13-睿宗2-09-42-1114
冬十月丙午奉惠宗神主復入于*大廟第二室出遷成宗神主于康陵?明懿太后于肅宗室.

#高麗史13卷-世家13-睿宗2-09-43-1114
己酉宴于乾德殿始擧樂.

#高麗史13卷-世家13-睿宗2-09-44-1114
乙卯謁英崇二陵.

#高麗史13卷-世家13-睿宗2-09-45-1114
丙辰遣李鸞如遼賀天興節.

#高麗史13卷-世家13-睿宗2-09-46-1114
丁卯親*?{?}于*大廟兼用宋新樂赦.

#高麗史13卷-世家13-睿宗2-09-47-1114
庚午遣梁永如遼謝賀生辰.

#高麗史13卷-世家13-睿宗2-09-48-1114
是月生女眞完顔阿骨打擧兵叛. 遼東京兵馬都部署司牒曰: “近有生女眞作過止差官領兵討伐仰指揮高麗國亦行就便於女眞邊界道路深入攻討應據人口財産房舍收虜蕩除仍緊切防備勿令走入彼界險要處所依據閃避.”

#高麗史13卷-世家13-睿宗2-09-49-1114
十一月壬申朔宴諸王宰樞於含元殿閱宋新樂.

#高麗史13卷-世家13-睿宗2-09-50-1114
乙亥遼遣橫宣使耶律諮副使李碩來.

#高麗史13卷-世家13-睿宗2-09-51-1114
戊寅作佛事于文德殿.

#高麗史13卷-世家13-睿宗2-09-52-1114
戊子賜元子名構仍賜禮物百官表賀.

#高麗史13卷-世家13-睿宗2-09-53-1114
十二月壬寅朔冊延德宮主李氏爲王妃.

#高麗史13卷-世家13-睿宗2-09-54-1114
甲辰遣衛尉卿李壽通事舍人黃君裳如遼謝橫宣.

#高麗史13卷-世家13-睿宗2-09-55-1114
丁未御宣政殿引見北界四關外蕃長.

#高麗史13卷-世家13-睿宗2-09-56-1114
戊申閱射于東池.

#高麗史13卷-世家13-睿宗2-09-57-1114
己酉御宣政殿南門引見東蕃使者阿只等.

#高麗史13卷-世家13-睿宗2-09-58-1114
丁巳以?守太保; *효爲大原公; *서檢校太保守太尉; 僑檢校太保守太尉; 李資謙守司徒中書侍郞同中書門下平章事兼西京留守使; 金緣守司徒戶部尙書; 趙仲璋守司空判尙書刑部事; 金至和爲尙書左僕射兼三司使; 史榮爲吏部尙書; 李載爲刑部尙書翰林學士承旨; 朴景綽爲左散騎常侍; 崔璿判國子監事; 金沽知尙書吏部事延英殿學士; 安子恭知御史臺事; 朴昇中爲右諫議大夫; 洪灌爲文德殿學士.

#高麗史13卷-世家13-睿宗2-09-59-1114
己巳遼遣王儆來命王落起復.

世家卷第十三.


#高麗史14卷-世家14-00-00-00-0000
世家卷第十四. 高麗史十四.
正憲大夫工曹判書集賢殿大提學知  經筵春秋館事兼成均大司成臣鄭麟趾奉  敎修.

#高麗史14卷-世家14-睿宗3-00-00-0000
睿宗三.

#高麗史14卷-世家14-睿宗3-10-01-1115
○(乙未)十年春正月壬申朔放朝賀.

#高麗史14卷-世家14-睿宗3-10-02-1115
癸酉宴遼橫宣使于乾德殿.

#高麗史14卷-世家14-睿宗3-10-03-1115
乙亥宴落起復使于乾德殿.

#高麗史14卷-世家14-睿宗3-10-04-1115
丙子遼遣觀察使高慶順來賀生辰.

#高麗史14卷-世家14-睿宗3-10-05-1115
戊寅宴遼生辰使于乾德殿.

#高麗史14卷-世家14-睿宗3-10-06-1115
戊子冊弟*서檢校太保守太尉.

#高麗史14卷-世家14-睿宗3-10-07-1115
己丑遣尙書李壽侍郞黃君裳如遼謝橫宣.

#高麗史14卷-世家14-睿宗3-10-08-1115
庚寅冊弟僑檢校太保守太尉.

#高麗史14卷-世家14-睿宗3-10-09-1115
是月生女眞完顔阿骨打稱皇帝更名旻國號金. 其俗如匈奴諸部落無城郭分居山野無文字以言語結繩爲約束. 土饒猪羊牛馬馬多駿或有一日千里者. 其人?勇. 爲兒能引弓射鳥鼠及壯無不控弦走馬習戰爲勁兵諸部各相雄長莫能統一. 其地西直契丹南直我境故嘗事契丹及我朝. 每來朝以?金貂皮良馬爲贄我朝亦厚遺銀幣歲常如此. 或曰: “昔我平州僧今俊遁入女眞居阿之古村是謂金之先.” 或曰: “平州僧金幸之子克守初入女眞阿之古村娶女眞女生子曰古乙太師古乙生活羅太師. 活羅多子. 長曰劾里鉢季曰盈歌盈歌最雄傑得衆心. 盈歌死劾里鉢長子*烏雅?{烏雅束}嗣位*烏雅?{烏雅束}卒弟阿骨打立.”

#高麗史14卷-世家14-睿宗3-10-10-1115
二月癸卯冊子構爲王太子. 其文曰: “古先哲王撫有方夏必立儲貳以承天序者非敢私於親愛之*閒將以繫人心而固國本也. 肆朕纘服若昔大猷眷惟上嗣之良久?重明之象. 考從於龜筮咨度於臣工申擇令辰誕揚休命. 咨爾元子構賦中和之粹挺??之姿仁義孝友之誠發自天性篤實輝光之德通於神明. 雖在妙齡夙彰全範. 出言而合度擧足而中規不事盤遊樂從善道終始典于學左右逢其源究詩書禮樂之文明父子君臣之義與夫周昌之事王季漢盈之奉高皇無以異也. 所宜據前載之言正東朝之位主之以匕?對越於祖宗. 是用遣使持節冊命爾爲王太子. 於戱惟敬遜可以能盡心惟謹愼可以長守貴爾其嚴師傅之訓誡宴安之娛非正人勿親非正言勿聽. 以揚三善之風以貞萬邦之心. 則朕之有子無愧於古先哲王矣. 尙遠乃猷永膺多福.”

#高麗史14卷-世家14-睿宗3-10-11-1115
戊午行別例燃燈王御重光殿觀樂聞中書令致仕崔思諏卒罷宴.

#高麗史14卷-世家14-睿宗3-10-12-1115
丁卯聚僧讀佛經于內殿五日.

#高麗史14卷-世家14-睿宗3-10-13-1115
三月壬申以封王太子御神鳳門赦.

#高麗史14卷-世家14-睿宗3-10-14-1115
壬午宴群臣于乾德殿賦萬年詞宣示左右.

#高麗史14卷-世家14-睿宗3-10-15-1115
癸未曲宴于內殿.

#高麗史14卷-世家14-睿宗3-10-16-1115
戊子親醮于毬庭.

#高麗史14卷-世家14-睿宗3-10-17-1115
戊戌以王妃延德宮主生辰曲宴于內殿.

#高麗史14卷-世家14-睿宗3-10-18-1115
夏四月壬寅幸妙通寺.

#高麗史14卷-世家14-睿宗3-10-19-1115
李壽等還自遼. 回詔曰: “近以邊臣弛備小寇擾民方行有罪之誅是議偏師之擧. 以卿地隣賊境職守侯藩特諭整戎庶令逐暴卿遣馳使价來奉謝章諒玆從命之臣盡爾爲忠之節. 適當春事有慮農妨姑務練修別期進取.”

#高麗史14卷-世家14-睿宗3-10-20-1115
癸丑召諸王宰樞于賞春亭置酒極歡制詞二?令左右和進. 兩府宰樞表辭不允.

#高麗史14卷-世家14-睿宗3-10-21-1115
甲寅王字之文公美將如宋省侍臣樞密院承制等餞于順天館樂賓亭. 王遣內侍林景淸宣示御製詩一首兼賜酒果.

#高麗史14卷-世家14-睿宗3-10-22-1115
乙卯幸普濟寺.

#高麗史14卷-世家14-睿宗3-10-23-1115
五月戊寅雨雹.

#高麗史14卷-世家14-睿宗3-10-24-1115
己卯幸龜山寺.

#高麗史14卷-世家14-睿宗3-10-25-1115
丁亥命趙仲璋等取進士其合格人對策頗蹈襲前人落第者訴之. 庚寅御乾德殿出詩賦題覆試. 詔諸王宰樞侍臣坐殿上賜詩題‘股肱良庶事康’命詞臣製進王亦製之.

#高麗史14卷-世家14-睿宗3-10-26-1115
六月己亥王如奉恩寺.

#高麗史14卷-世家14-睿宗3-10-27-1115
賜金精等及第.

#高麗史14卷-世家14-睿宗3-10-28-1115
丙辰慮囚.

#高麗史14卷-世家14-睿宗3-10-29-1115
辛酉曲宴于內殿.

#高麗史14卷-世家14-睿宗3-10-30-1115
丙寅以中書侍郞平章事李資謙守太尉.

#高麗史14卷-世家14-睿宗3-10-31-1115
秋七月戊辰朔日食.

#高麗史14卷-世家14-睿宗3-10-32-1115
庚辰王以明懿太后忌辰如開國寺行香.

#高麗史14卷-世家14-睿宗3-10-33-1115
戊子遣吏部尙書王字之戶部侍郞文公美如宋謝恩兼進奉仍遣進士金端甄惟底趙奭康就正權適等五人赴大學. 表曰: “化民成俗由乎大學之風用夏變夷藉彼先王之敎. 故呼韓遣子於漢室吐蕃請書於唐家事雖不同義則無異. 伏惟大宋之興也千齡接旦一統當天發揚大道之源掃蕩積年之弊學分三舍敎本六經. ?又開璧水蒐講上儀立明堂復興盛典功成理定新制作於百年仁洽道?一車書於萬國. 顧惟弊邑夙慕華風在乎開寶之時及至神宗之世每馳使价?遣生徒?以觀周期於變魯厥後偶因中廢. 久闕前修傳聞承習之已遙廣記備言之半脫. 士無定論學有多?混混末流寥寥幾歲. ?乎法度憲章之際聲名文物之儀或歷代之遺經或諸家之異說苟非質疑於有識豈能成法於將來. 每及興言思遵舊貫. 今也良辰在遇素志可伸謹遣學生五人令隨入朝赴闕. 惟此諸生?非秀穎目不見膠庠之禮耳不聞雅頌之聲. 難可與言有類互鄕之童未嘗無誨盖存闕里之仁伏望皇帝陛下愍惻深衷推明故事特下國子監或於璧雍收管許令就便學業則容迹於諸生之末?衣於博士之前. 懷我好音庶見?鳴之變遷于喬木免同?舌之頑?令吾道以東行永荷大明之下燭.”

#高麗史14卷-世家14-睿宗3-10-34-1115
丙申門下侍郞平章事致仕許慶卒.

#高麗史14卷-世家14-睿宗3-10-35-1115
八月庚子御宣政殿南廊聽斷內外重刑.

#高麗史14卷-世家14-睿宗3-10-36-1115
遼將伐女眞遣使來請兵. 乙巳召宰樞侍臣都兵馬判官諸衛大將軍以上問至再三卒無定議.

#高麗史14卷-世家14-睿宗3-10-37-1115
壬子曲宴于長齡殿.

#高麗史14卷-世家14-睿宗3-10-38-1115
癸丑太白晝見.

#高麗史14卷-世家14-睿宗3-10-39-1115
乙卯幸外帝釋院.

#高麗史14卷-世家14-睿宗3-10-40-1115
戊午幸妙通寺作佛事.

#高麗史14卷-世家14-睿宗3-10-41-1115
庚申親饗庶老於毬庭賜物有差又饗國老致仕平章事吳壽增等於閤門.

#高麗史14卷-世家14-睿宗3-10-42-1115
西北面兵馬使朴景綽陛辭改賜名景仁賜茶藥.

#高麗史14卷-世家14-睿宗3-10-43-1115
甲子幸普濟寺.

#高麗史14卷-世家14-睿宗3-10-44-1115
乙丑雨雹.

#高麗史14卷-世家14-睿宗3-10-45-1115
九月丁卯召集近臣于御院閱射曲宴于賞春亭.

#高麗史14卷-世家14-睿宗3-10-46-1115
辛未王乘月微行幸處士郭輿所居純福殿淸心臺置酒與近臣論文至曉乃罷.

#高麗史14卷-世家14-睿宗3-10-47-1115
壬申慮囚.

#高麗史14卷-世家14-睿宗3-10-48-1115
丙戌親選武士于東池丁亥觀水?.

#高麗史14卷-世家14-睿宗3-10-49-1115
冬十月己亥王以肅宗忌辰如開國寺行香.

#高麗史14卷-世家14-睿宗3-10-50-1115
甲辰設百座仁王道場于會慶殿三日齋僧一萬于闕庭二萬于州府.

#高麗史14卷-世家14-睿宗3-10-51-1115
丁未親閱六道神騎將士于東池.

#高麗史14卷-世家14-睿宗3-10-52-1115
庚戌命中書侍郞平章事金緣等大閱于東郊.

#高麗史14卷-世家14-睿宗3-10-53-1115
辛亥親醮下元於純福殿.

#高麗史14卷-世家14-睿宗3-10-54-1115
癸丑遣侍御史尹彦純如遼賀天興節.

#高麗史14卷-世家14-睿宗3-10-55-1115
親選西京將士于東池.

#高麗史14卷-世家14-睿宗3-10-56-1115
十一月壬申曲宴于膺乾殿.

#高麗史14卷-世家14-睿宗3-10-57-1115
遣郞中金仁琯如遼謝落起復.

#高麗史14卷-世家14-睿宗3-10-58-1115
庚辰設八關會王自毬庭還至閤門前駐?唱和久之命倡優歌舞仗內幾至三?. 御史大夫崔贄雜端許載進諫王嘉納之.

#高麗史14卷-世家14-睿宗3-10-59-1115
壬午曲宴于內殿.

#高麗史14卷-世家14-睿宗3-10-60-1115
甲申遼遣利州管內觀察使耶律義大理少卿孫良謀來督發兵. 詔云: “昨以女眞不恭王師問罪. 自去冬而降詔?分路以進攻雖曰整兵未能殄寇. 今則諸軍?會叩境前行. ?爾兵戎早經點閱便可卽時而先出毋或相應以後時仍*철{飭}使人就觀進發勉圖忠效惟在敬從.” 仍賜*?{段}匹諸物.

#高麗史14卷-世家14-睿宗3-10-61-1115
庚寅北路兵馬使馳報: “遼東京牒昨奉?旨高麗所遣生辰橫宣落起復三謝使近緣邊境多故未得入界已令還國.”

#高麗史14卷-世家14-睿宗3-10-62-1115
辛卯耶律義等詣閤門欲辭以出兵之議*?{久}不決不成禮而退翼日乃辭.

#高麗史14卷-世家14-睿宗3-10-63-1115
十二月庚子慮囚.

#高麗史14卷-世家14-睿宗3-10-64-1115
壬寅遼東京留守遣回謝持禮使禮賓副使高孝順來.

#高麗史14卷-世家14-睿宗3-11-01-1116
○(丙申)十一年春正月丙寅朔放朝賀.

#高麗史14卷-世家14-睿宗3-11-02-1116
戊辰遼遣大理卿張言中來賀生辰.

#高麗史14卷-世家14-睿宗3-11-03-1116
壬午御便殿宴諸王夜分乃罷.

#高麗史14卷-世家14-睿宗3-11-04-1116
庚寅幸天壽寺巡視新創堂殿賞賜工匠有差.

#高麗史14卷-世家14-睿宗3-11-05-1116
壬辰以尙書戶部侍郞李韶永爲西北面兵馬副使; 借戶部侍郞李惟寅爲東北面兵馬副使.

#高麗史14卷-世家14-睿宗3-11-06-1116
閏月庚子以宋秀爲工部尙書.

#高麗史14卷-世家14-睿宗3-11-07-1116
壬寅幸普濟寺聽國師曇眞說禪賜施優厚.

#高麗史14卷-世家14-睿宗3-11-08-1116
庚戌遣?書校書郞鄭良稷稱爲安北都護府衙前持牒如遼東京?知節日使尹彦純進奉使徐昉賀正使李德允等稽留事.

#高麗史14卷-世家14-睿宗3-11-09-1116
甲子醮三界于內殿.

#高麗史14卷-世家14-睿宗3-11-10-1116
二月丙寅日本國進柑子.

#高麗史14卷-世家14-睿宗3-11-11-1116
癸酉遼東京人高?來投.

#高麗史14卷-世家14-睿宗3-11-12-1116
庚辰燃燈王如奉恩寺甲申行別例燃燈御重光殿宴親王宰樞侍臣夜分乃罷.

#高麗史14卷-世家14-睿宗3-11-13-1116
丙戌?知政事致仕高令臣卒.

#高麗史14卷-世家14-睿宗3-11-14-1116
三月乙未朔王聞遼來遠把州二城爲女眞所攻城中食盡遣都兵馬錄事邵億送米一千石來遠統軍辭不受.

#高麗史14卷-世家14-睿宗3-11-15-1116
己亥奉安肅宗及明懿太后?容于天壽寺.

#高麗史14卷-世家14-睿宗3-11-16-1116
壬寅鄭良稷自遼東京還時東京渤海人作亂殺留守蕭保先立供奉官高永昌僭稱皇帝國號大元建元隆基. 良稷至詐稱官銜上表稱臣以國家所遺留守土物贈永昌得厚報及還匿不奏. 事覺有司請下獄治之從之.

#高麗史14卷-世家14-睿宗3-11-17-1116
癸卯王如天壽寺設齋以落之. 綵棚伎樂連亘道路者三日. 甲辰宴群臣于寺門外至曉乃罷. 乙巳還宮赦監督官吏工匠役徒賞賚有差. 駐駕都市諸王宰樞稱觴獻壽. 王執金景庸手語及先王太后泣下霑襟左右嗚咽.

#高麗史14卷-世家14-睿宗3-11-18-1116
壬子以吳延寵守太尉.

#高麗史14卷-世家14-睿宗3-11-19-1116
乙卯幸西京. 以李瑋金緣判行從事; 李資謙趙仲璋判留守事所歷供給務從省約鹵簿儀仗悉令簡便沿路田地有不墾者必召守令責之.

#高麗史14卷-世家14-睿宗3-11-20-1116
己未禱雨于所過祠宇.

#高麗史14卷-世家14-睿宗3-11-21-1116
夏四月甲子朔至西京置酒大同江船上扈駕諸王宰樞侍臣西京留守分司三品以上侍宴. 風日淸和王悅?與侍臣唱和.

#高麗史14卷-世家14-睿宗3-11-22-1116
乙丑謁太祖眞殿.

#高麗史14卷-世家14-睿宗3-11-23-1116
丙寅召見處士郭輿賜坐於常安殿後花壇親賜酒食. 時忽見東南方有白雲數片其中雙鶴徘徊因命輿賦詩王亦和之.

#高麗史14卷-世家14-睿宗3-11-24-1116
丁卯命有司?于*大廟以金上琦配宣廟; 崔思諏配肅廟.

#高麗史14卷-世家14-睿宗3-11-25-1116
幸長慶寺.

#高麗史14卷-世家14-睿宗3-11-26-1116
禱雨于山川諸祠.

#高麗史14卷-世家14-睿宗3-11-27-1116
戊辰召諸王及郭輿置酒王製詩三篇命輿和進.

#高麗史14卷-世家14-睿宗3-11-28-1116
己巳禱雨于九月山.

#高麗史14卷-世家14-睿宗3-11-29-1116
庚午幸金剛興福兩寺還至永明寺御樓船宴諸王宰樞侍臣復以御製仙呂調臨江仙三?宣示臣僚.

#高麗史14卷-世家14-睿宗3-11-30-1116
金主阿骨打遣阿只來.

#高麗史14卷-世家14-睿宗3-11-31-1116
辛未中書門下奏: “遼爲女眞所侵有危亡之勢所?正朔不可行自今公私文字宜除去天慶年號但用甲子.” 從之.

#高麗史14卷-世家14-睿宗3-11-32-1116
壬申醮三界于長樂殿.

#高麗史14卷-世家14-睿宗3-11-33-1116
癸酉宴群臣于長樂殿仍宣示御製詩一絶.

#高麗史14卷-世家14-睿宗3-11-34-1116
丙子幸觀風殿巡視太祖行在所遂御九梯宮及晩移御永明寺東閣召諸王及郭輿置酒唱和.

#高麗史14卷-世家14-睿宗3-11-35-1116
戊寅幸九梯宮. 遼來遠抱州二城流民驅羊馬數百來投.

#高麗史14卷-世家14-睿宗3-11-36-1116
己卯移御龍德宮.

#高麗史14卷-世家14-睿宗3-11-37-1116
遼流民男女二十餘人來投獻羊二百餘口.

#高麗史14卷-世家14-睿宗3-11-38-1116
庚辰御乾元殿受朝賀. 下制曰: “朕承祖宗積累之緖保有三韓懼無以稱人神之望宵?憂勞不敢遑寧. 今以日官所請徙御西都以頒新敎將以與物更始使民知歸以興先王之舊業. 且彼聖賢之訓及諸圖讖之言謂奉順陰陽尊崇佛釋明信刑罰黜陟幽明三寶之財不可妄費四仙之跡所宜加榮依而行之不敢失也. ?圓丘*大廟社稷籍田及諸園陵者國家敬重之所也其管勾員吏以時修葺無使弊虧. 所謂國仙之事比來仕路多門略無求者宜令大官子孫行之. 文武兩學國家敎化之根源. 早降指揮欲令立其兩學養育諸生以備將來將相之擧而有司各執異論未有定議宜速奏定施行. 且國風欲其儉朴而今朝廷士庶衣服華侈尊卑無等宜令禮儀詳定所據祖宗代式例沿革制定以聞又改定中外官制.”

#高麗史14卷-世家14-睿宗3-11-39-1116
辛巳曲宴于乾元殿.

#高麗史14卷-世家14-睿宗3-11-40-1116
壬午幸弘福寺移御唐浦古城門樓置酒歡賞名樓曰多景御製留題命詞臣和進.

#高麗史14卷-世家14-睿宗3-11-41-1116
癸未命知西京留守事戶部尙書金若溫扈駕以趙令龜攝分司戶部尙書知留守事.

#高麗史14卷-世家14-睿宗3-11-42-1116
甲申駕發西京路上有老?進壺酒王憐其誠一嘗因賦詩一絶.

#高麗史14卷-世家14-睿宗3-11-43-1116
丁亥駕至?嶺驛宋都綱楊明等謁于道.

#高麗史14卷-世家14-睿宗3-11-44-1116
辛卯王還京都赦制曰: “巡狩之禮所以省方設敎也. 朕?襲丕基欲興景業. 俯從太史之請願效先王之遊移?舊都落成新闕. 雖除衆弊豈無騷擾. 宜敷寬大之恩以慰遐邇之望其西京及隨駕員將軍卒及沿路州府郡縣長吏有所犯停囚應受公徒私杖以下罪上京留守百官於駕出後凡有徵贖等雜輕罪咸赦除之; 西京及所歷山川神*祗{祇}各加號; 沿路州府郡縣年八十以上者及孝子順孫義夫節婦鰥寡孤獨篤廢疾者准西京例賜物; 兩京諸處道場福田及都監道俗員吏西京及隨駕兩班員軍人雜類諸界官迎駕長吏等職賞及稅租?除等事准庚寅年南幸丁亥年西幸兩度恩制施行; 內侍給使及諸宦者隨駕親王宮府員吏侍衛南班員吏雜類等亦准前兩度恩制施行; 西京及四道倉督迎駕諸州府郡縣凡所有時弊宜令留守官按察使臨問奏除; 新闕創成都監員吏諸色匠人雜類等?准西京九梯宮上京長源亭創成後所加恩賞例奏裁.” 時留守百官備儀仗樂部迎駕於馬川亭*大樂管絃兩部爭務奇侈以至使婦女馳馬擊毬. 王命黜之其戱遂絶.

#高麗史14卷-世家14-睿宗3-11-45-1116
是月得寶玉於西京盤龍山命玉人先造祭器以*?神?宰臣表賀.

#高麗史14卷-世家14-睿宗3-11-46-1116
五月癸卯門下侍郞平章事吳延寵卒.

#高麗史14卷-世家14-睿宗3-11-47-1116
丙辰御乾德殿覆試庚申賜裴祐等及第.

#高麗史14卷-世家14-睿宗3-11-48-1116
六月甲子王如奉恩寺.

#高麗史14卷-世家14-睿宗3-11-49-1116
乙丑王字之文公美*?{齎}詔還自宋. 王受詔于乾德殿. 詔曰: “使人王字之等至省所上表起居事具悉. 列國稱藩表玆東海載臨時序遐?乃心靡忘報上之歸特貢履和之問. 春祺在旦福履克綏用加勤誠不忘晨夕.” 又詔曰: “省所差人進奉御衣二對等事具悉. 撫封舊履襲慶東藩不替前修有嘉來享使?華?方物充庭惟順與忠旣嘉且旅. 永言恭恪用勸于懷. 今回賜衣著銀器等具如別錄至可領也.” 又?諭設齋詔曰: “使人王字之等至省所奏於大相國寺楊州天寧萬壽觀抗州天竺寺閏州金山寺泗州普炤王寺設齋祝壽事具悉. 使航遐?禮意有加祗載眞乘用伸報禮有嚴佛事虔祝壽祺. 緬想遐心良深注意.” 又?諭賀冊皇太子詔曰: “使人王字之等至省所上表賀冊皇太子事具悉. 比立儲?預崇國本用繫天下以御邦家. 惟爾東藩?聞慶典需章來賀欣?攸均.” 又?諭別進詔曰: “省所差人別進事具悉. 踐修厥猷備物來享罔墜先君之履克勸方物之珍. 航海造庭實?有貢忠純益懋?屬良深.” 又回賜國信詔曰: “修方惟舊底貢旣嘉. 舟楫言旋匪頒在?. 禮無不*?其往*祇{祗}承. 今回賜國信兼別賜密賜特賜物色等具如別錄至可領也.” 又?諭遣子弟入學詔曰: “使人王字之等至省所上表乞學生金端等五人下國子監或璧雍收管許令取便學業事具悉. 紹述先猷?追三代肇興學校誕彌萬邦絃歌之聲無遠不?. 惟爾雅俗有古遺風乃遣諸生觀光上國. 盡捐宿習欲見天地之全於變華風亦推禮義之舊永言向慕旣用嘉歎.” 又詔賜大晟樂.

#高麗史14卷-世家14-睿宗3-11-50-1116
乙亥慮囚.

#高麗史14卷-世家14-睿宗3-11-51-1116
壬午以金景庸守太師樂浪郡開國侯; 李瑋守太保門下侍中判尙書吏部事; 李資謙爲門下侍郞同中書門下平章事判尙書兵部事; 金緣守司徒中書侍郞同中書門下平章事上柱國; 趙仲璋守司徒中書侍郞同中書門下平章事判尙書戶部事上柱國; 康拯守司空?知政事判尙書刑部事兼太子少傅; 金晙爲兵部尙書樞密院使兼太子賓客; 朴景仁爲刑部尙書翰林學士承旨; 韓?如爲樞密院知奏事兼直學士; 朴昇中爲國子祭酒翰林學士左諫義大夫.

#高麗史14卷-世家14-睿宗3-11-52-1116
庚寅御會慶殿召宰樞侍臣觀大晟新樂.

#高麗史14卷-世家14-睿宗3-11-53-1116
秋七月辛丑燕射于賞春亭.

#高麗史14卷-世家14-睿宗3-11-54-1116
戊申王如天壽寺薦明懿太后冥福.

#高麗史14卷-世家14-睿宗3-11-55-1116
己酉遣李資諒李永如宋謝賜大晟樂.

#高麗史14卷-世家14-睿宗3-11-56-1116
癸丑以右散騎常侍崔弘宰爲西北面兵馬使; *大僕卿智淑延爲東北面兵馬使.

#高麗史14卷-世家14-睿宗3-11-57-1116
庚申聽斷內外重刑.

#高麗史14卷-世家14-睿宗3-11-58-1116
辛酉御宣政殿召宰樞給舍中丞以上侍臣親訪邊事又召臺省諸侍臣及兵馬判官於乾德殿傳宣訪問.

#高麗史14卷-世家14-睿宗3-11-59-1116
八月甲戌東藩使者阿伊等來朝.

#高麗史14卷-世家14-睿宗3-11-60-1116
丙子謁景靈殿.

#高麗史14卷-世家14-睿宗3-11-61-1116
丁丑幸妙通寺.

#高麗史14卷-世家14-睿宗3-11-62-1116
庚辰金將撒喝攻遼來遠抱州二城幾陷其統軍耶律寧欲帥衆而逃王遣樞密院知奏事韓?如招諭寧以無王旨辭. ?如馳奏. 王欲令樞密院具箚子送之. 宰臣諫官奏曰: “彼求王旨其意難測請止之.” 王乃遣使如金請曰: “抱州本吾舊地願以見還.” 金主謂使者曰: “爾其自取之.”

#高麗史14卷-世家14-睿宗3-11-63-1116
甲申以洪灌爲淸?閣學士; 鄭克恭爲直學士; 尹諧爲直閣.

#高麗史14卷-世家14-睿宗3-11-64-1116
九月庚子慮囚.

#高麗史14卷-世家14-睿宗3-11-65-1116
冬十月甲子王如天壽寺.

#高麗史14卷-世家14-睿宗3-11-66-1116
戊辰閱大晟樂于乾德殿.

#高麗史14卷-世家14-睿宗3-11-67-1116
癸酉親?*大廟薦大晟樂西都所得瑞玉祭器倂奏新制九室登歌.

#高麗史14卷-世家14-睿宗3-11-68-1116
十一月庚子御淸?閣命翰林學士承旨朴景仁講尙書二典.

#高麗史14卷-世家14-睿宗3-11-69-1116
以國子司業兼起居注知制誥金富佾充寶文閣待制.

#高麗史14卷-世家14-睿宗3-11-70-1116
乙卯大雪御淸?閣召樞密院知奏事韓?如寶文閣直學士鄭克恭右副承宣文公美直寶文閣尹諧等置酒詠雪. 以前禮部郞中郭俊穆嘗輔導肅宗殿中內給事金元輿潛邸舊學命召賜坐於諸學士之右.

#高麗史14卷-世家14-睿宗3-11-71-1116
十二月庚申朔御淸?閣命寶文閣校勘高先柔講書大禹謨皐陶謨益稷三篇.

#高麗史14卷-世家14-睿宗3-11-72-1116
壬午御淸?閣命內侍良?令池昌洽講禮記中庸投壺二篇. 謂寶文閣學士等曰: “投壺古禮也廢已久矣. 宋帝所賜其器極爲精備將試之卿等可纂定投壺儀幷圖以進.”

#高麗史14卷-世家14-睿宗3-11-73-1116
甲申宴淸?閣. 謂學士等曰: “朕嘗覽貞觀政要太宗曰: ‘但使天下*大平家給人足雖無祥瑞可比德於堯舜若百姓不足夷*은{狄}內侵縱有芝草鳳凰何異於桀紂.’ 斯言至矣庶幾景行.” 遂命金緣朴景仁及寶文閣學士註解政要以進.

#高麗史14卷-世家14-睿宗3-11-74-1116
己丑大儺.

#高麗史14卷-世家14-睿宗3-11-75-1116
是月契丹三十三人漢五十二人奚一百五十五人熟女眞十五人渤海四十四人來.

#高麗史14卷-世家14-睿宗3-12-01-1117
○(丁酉)十二年春正月庚寅放朝賀.

#高麗史14卷-世家14-睿宗3-12-02-1117
壬辰渤海五十二人奚八十九人漢六人契丹十八人熟女眞八人自遼來投.

#高麗史14卷-世家14-睿宗3-12-03-1117
壬子幸法王寺及神衆院還御明慶殿以僧德緣爲王師.

#高麗史14卷-世家14-睿宗3-12-04-1117
癸丑以給事中拓俊京爲西北面兵馬副使; 借尙書兵部侍郞許載爲東北面兵馬副使.

#高麗史14卷-世家14-睿宗3-12-05-1117
丁巳御淸?閣命韓?如講周易乾卦使朴昇中金富佾問難親賜酒食.

#高麗史14卷-世家14-睿宗3-12-06-1117
二月甲子命兩府宰樞會中書宣問北邊事宜.

#高麗史14卷-世家14-睿宗3-12-07-1117
乙丑設消?道場于乾德殿三日.

#高麗史14卷-世家14-睿宗3-12-08-1117
丙寅漢三人自遼來投.

#高麗史14卷-世家14-睿宗3-12-09-1117
丁卯遣中書侍郞平章事金緣措置北邊兵馬.

#高麗史14卷-世家14-睿宗3-12-10-1117
壬申燃燈王如奉恩寺.

#高麗史14卷-世家14-睿宗3-12-11-1117
癸酉北蕃八十一人來朝.

#高麗史14卷-世家14-睿宗3-12-12-1117
甲戌命有司行壓兵祭於東西郊.

#高麗史14卷-世家14-睿宗3-12-13-1117
丁丑幸普濟寺.

#高麗史14卷-世家14-睿宗3-12-14-1117
戊寅以金晙檢校司空?知政事; 金至和守司空; 李軌爲樞密院使; 王字之爲左散騎常侍同知樞密院事; 韓?如爲殿中監樞密院副使; 安子恭爲兵部尙書仍令致仕.

#高麗史14卷-世家14-睿宗3-12-15-1117
己卯幸長源亭.

#高麗史14卷-世家14-睿宗3-12-16-1117
三月庚寅以康拯爲中書侍郞平章事仍令致仕.

#高麗史14卷-世家14-睿宗3-12-17-1117
辛卯遼來遠城牒曰: “昨爲生女眞及東京渤海背亂致不廣收得田禾官司雖有見在穀粟所有正軍外平閑民戶闕少粮儲權時?借米貨五萬石贍濟民戶比候來秋却具元借米貨碩斗還充必不闕少.” 王命兩府臺省侍臣知制誥文武三品都兵馬判官以上會議中書省令判兵馬事金緣等傳諭統軍: “若歸我兩城人物則不*?{須}?借米貨” 再三往復統軍不肯從. 及金兵攻取遼開州遂襲來遠城及大夫乞打柳白三營盡燒戰艦擄守船人統軍尙書左僕射開國伯耶律寧與來遠城刺史檢校尙書右僕射常孝孫等率其官民載船一百四十?出泊江頭移牒寧德城曰: “女眞背亂幷東京渤海續有背叛道路不通統軍部內田禾未收米穀踊貴致有貧寒人等. 爲高麗國隣近住坐已曾借糧推進不行?借爲此部內人民赴裏面州城?逐米粟去. 此至回來爲相和事在此州幷地分交付去訖仰行交受已後准宣命施行.” 以來遠抱州二城歸于我遂泛海而遁. 我兵入其城收兵仗及錢貨寶物甚多. 金緣具狀馳奏王大悅. 改抱州爲義州防禦使以鴨江爲界置關防. 甲午百官表賀. 略曰: “鴨綠舊墟?林故壤越自祖宗之世本爲襟帶之防逮乎中世之陵夷頗?大遼之侵蝕非惟人怒實作神羞.” 又曰: “比因兩敵之有爭頗慮二城之所屬靺鞨之請獻殆從天啓鮮卑之潛遁固匪人爲. 我泉我池復爲內地實藉實畝拓大中區.” 又曰: “?乏壯猷之助初聞吉語之傳刪石紀功未奏形容之頌奉觴稱壽願伸率舞之懷.”

#高麗史14卷-世家14-睿宗3-12-18-1117
辛丑慮囚放輕繫.

#高麗史14卷-世家14-睿宗3-12-19-1117
癸丑金主阿骨打遣阿只等五人. 寄書曰: “兄大女眞金國皇帝致書于弟高麗國王. 自我祖考介在一方謂契丹爲大國高麗爲父母之邦小心事之契丹無道陵轢我疆域奴隸我人民屢加無名之師. 我不得已拒之蒙天之祐獲殄滅之. 惟王許我和親結爲兄弟以成世世無窮之好.” 仍遺良馬一匹.

#高麗史14卷-世家14-睿宗3-12-20-1117
夏四月戊辰漢人六自遼來投.

#高麗史14卷-世家14-睿宗3-12-21-1117
庚午王還宮.

#高麗史14卷-世家14-睿宗3-12-22-1117
乙酉臺諫上*?請停安和寺工役從之.

#高麗史14卷-世家14-睿宗3-12-23-1117
五月戊子朔慮囚.

#高麗史14卷-世家14-睿宗3-12-24-1117
庚寅雨雹.

#高麗史14卷-世家14-睿宗3-12-25-1117
壬子門下侍郞平章事任懿卒.

#高麗史14卷-世家14-睿宗3-12-26-1117
丁巳李資諒還自宋進士權適趙奭金端等偕資諒還. 帝初親策試適等于集英殿賜適等四人上舍及第特授適華貫. 及還帝賜御製親札詔. 王迎于乾德殿. 詔曰: “朕仁不異違聲敎所?靡*閒內外罔敢不*?{祗}. 惟爾忠孝克篤事大制節謹度恭于時命. 惟土是享?追前人之光述其世美知所畏慕航海遣使受學于師. 臨御便殿試*藝于庭?以官秩用榮其歸以爲爾邦之勸. 同底于道朕實汝嘉.” 康就正甄惟底二人死于宋.

#高麗史14卷-世家14-睿宗3-12-27-1117
六月戊午朔王如奉恩寺.

#高麗史14卷-世家14-睿宗3-12-28-1117
癸亥命置天章閣于禁中藏宋帝所賜親製詔書及御筆書?.

#高麗史14卷-世家14-睿宗3-12-29-1117
丙寅尙州獻瑞麥兩?三穗上表以賀.

#高麗史14卷-世家14-睿宗3-12-30-1117
戊辰漢人三來投.

#高麗史14卷-世家14-睿宗3-12-31-1117
庚午慮囚.

#高麗史14卷-世家14-睿宗3-12-32-1117
甲戌宴親王兩府于淸?閣. 賜犀帶襲衣.

#高麗史14卷-世家14-睿宗3-12-33-1117
庚辰以金緣爲門下侍郞同中書門下平章事上柱國; 金晙判刑部事; 金至和判工部事; 李軌判三司事; 林有文爲尙書右僕射判?書省事; 朴景仁爲吏部尙書; 金若溫爲戶部尙書; 崔贄爲刑部尙書; 崔德愷爲工部尙書; 崔弘宰爲御史大夫; 李壽爲右散騎常侍; 金沽爲大司成寶文閣學士; 朴昇中爲翰林學士知禮部事; 許之奇李永爲左右諫議大夫; 拓俊京知御史臺事; 李資諒爲刑部侍郞知奏事兼太子右諭德; 金仁揆爲給事中樞密院左承宣兼太子左贊善; 金富佾爲中書舍人; 文公美爲殿中少監右承宣兼太子右贊善.

#高麗史14卷-世家14-睿宗3-12-34-1117
甲申慮囚放輕繫.

#高麗史14卷-世家14-睿宗3-12-35-1117
秋七月己亥以禮賓卿智淑延爲西北面兵馬使; 軍器監李惟寅爲東北面兵馬副使.

#高麗史14卷-世家14-睿宗3-12-36-1117
壬子斷內外重刑.

#高麗史14卷-世家14-睿宗3-12-37-1117
八月戊午幸南京以李資謙金緣趙仲璋留守.

#高麗史14卷-世家14-睿宗3-12-38-1117
乙丑簽書樞密院事金黃元卒.

#高麗史14卷-世家14-睿宗3-12-39-1117
丁卯王至南京契丹投化人散居南京圻內者奏契丹歌舞雜戱以迎駕. 王駐?觀之.

#高麗史14卷-世家14-睿宗3-12-40-1117
戊辰御延興殿受朝賀製夜宴詩一絶以示群臣.

#高麗史14卷-世家14-睿宗3-12-41-1117
庚午宴諸王兩府侍臣于行宮.

#高麗史14卷-世家14-睿宗3-12-42-1117
甲戌作佛事于延興殿七日.

#高麗史14卷-世家14-睿宗3-12-43-1117
癸未幸僧伽?及藏義寺.

#高麗史14卷-世家14-睿宗3-12-44-1117
九月甲午設重陽宴於延興殿諸王宰樞侍坐. 王?甚賦詩宣示左右.

#高麗史14卷-世家14-睿宗3-12-45-1117
丙申作佛事于延興殿五日.

#高麗史14卷-世家14-睿宗3-12-46-1117
壬寅慮囚放輕繫.

#高麗史14卷-世家14-睿宗3-12-47-1117
癸卯王發南京丁未次長源亭.

#高麗史14卷-世家14-睿宗3-12-48-1117
冬十月丁巳以肅宗忌辰道場幸敬天寺.

#高麗史14卷-世家14-睿宗3-12-49-1117
乙丑御齡昌閣望月賦詩宣示左右和進.

#高麗史14卷-世家14-睿宗3-12-50-1117
丙子王還宮.

#高麗史14卷-世家14-睿宗3-12-51-1117
丁丑慮囚放輕繫.

#高麗史14卷-世家14-睿宗3-12-52-1117
庚辰設百座道場於會慶殿齋僧一萬於闕庭二萬於州府.

#高麗史14卷-世家14-睿宗3-12-53-1117
十一月辛卯王召兩府宰樞曲宴于淸?閣.

#高麗史14卷-世家14-睿宗3-12-54-1117
甲午御淸?閣命翰林學士朴昇中講詩關雎.

#高麗史14卷-世家14-睿宗3-12-55-1117
乙巳門下侍郞平章事李資謙落成新第. 王遣使錫予甚厚.

#高麗史14卷-世家14-睿宗3-12-56-1117
戊申御淸?閣命門下侍郞金緣講禮記起居郞胡宗旦讀書無逸及第權適趙奭金端等讀諸經夜分乃罷.

#高麗史14卷-世家14-睿宗3-12-57-1117
十二月乙卯門下侍郞平章事致仕吳壽增卒謚康順. 嘗以兵馬判官從東界統軍使文正破賊有功.

#高麗史14卷-世家14-睿宗3-12-58-1117
庚午幸龜山寺遂幸安和寺執役工匠賜物有差.

#高麗史14卷-世家14-睿宗3-12-59-1117
流淮安伯沂于天安府.

#高麗史14卷-世家14-睿宗3-12-60-1117
地震.

#高麗史14卷-世家14-睿宗3-12-61-1117
癸酉御淸?閣命金緣講書洪範令諸王宰樞及諸學士聽講仍賜宴唱和各賜貂皮煖扇.

#高麗史14卷-世家14-睿宗3-12-62-1117
丁丑以李瑋爲太傅桂陽郡開國伯; 金晙爲尙書右僕射兼太子少傅; 李軌爲政堂文學判翰林院事兼太子少傅; 朴景仁爲戶部尙書知樞密院事判三司事兼太子賓客; 王字之爲兵部尙書知樞密院事; 韓安仁爲右散騎常侍同知樞密院事翰林學士承旨.

#高麗史14卷-世家14-睿宗3-13-01-1118
○(戊戌)十三年春正月甲申朔放朝賀.

#高麗史14卷-世家14-睿宗3-13-02-1118
庚子咸寧節御乾德殿受賀宴群臣.

#高麗史14卷-世家14-睿宗3-13-03-1118
癸卯幸神衆院.

#高麗史14卷-世家14-睿宗3-13-04-1118
己酉以*大僕卿李韶永爲西北面兵馬使; 吏部侍郞智祿延爲東北面兵馬副使.

#高麗史14卷-世家14-睿宗3-13-05-1118
辛亥御淸?閣命寶文閣學士洪瓘講書舜典宴侍坐諸學士王賦詩一首卽令和進.

#高麗史14卷-世家14-睿宗3-13-06-1118
二月壬戌御淸?閣命寶文閣待制金富佾講詩魯頌.

#高麗史14卷-世家14-睿宗3-13-07-1118
甲子親醮闕庭.

#高麗史14卷-世家14-睿宗3-13-08-1118
丙寅女眞四十一人來獻土物.

#高麗史14卷-世家14-睿宗3-13-09-1118
辛未御淸?閣命韓安仁講易泰卦.

#高麗史14卷-世家14-睿宗3-13-10-1118
丙子幸長源亭.

#高麗史14卷-世家14-睿宗3-13-11-1118
三月丁酉尙書右僕射劉載卒.

#高麗史14卷-世家14-睿宗3-13-12-1118
辛丑慮囚.

#高麗史14卷-世家14-睿宗3-13-13-1118
甲辰臺官不署事三日. 先是內侍給使歐辱臺吏臺官不問又太子府內竪犯禁着白綾襪袴?羅衫烏犀帶臺吏脫之反被囚繫. 臺吏徐琰等言於臺官曰: “我輩雖卑賤皆憲官屬吏今爲內隸所辱其如臺綱何願極論以正公道.” 臺官依違不從. 琰等十五人發憤自退無一人留者.

#高麗史14卷-世家14-睿宗3-13-14-1118
壬子以李資謙判吏部事; 金緣判兵部事; 李軌爲戶部尙書判禮部事; 朴景仁爲禮部尙書.

#高麗史14卷-世家14-睿宗3-13-15-1118
夏四月甲子王還宮.

#高麗史14卷-世家14-睿宗3-13-16-1118
丁卯重修安和寺成設齋五日以落之. 庚午親幸觀之幄?連亘伎樂塡咽士女?集. 壬申還宮下制: “董役官吏及工匠賜物有差.” 初監督近臣務極奢侈勞費不?又因使价如宋求妙筆書扁額. 帝聞之御筆書佛殿扁曰能仁之殿命太師蔡京書門額曰靖國安和之寺以賜之且賜十六羅漢塑像.

#高麗史14卷-世家14-睿宗3-13-17-1118
五月癸未朔日食.

#高麗史14卷-世家14-睿宗3-13-18-1118
戊子賜金福允等及*?{第}.

#高麗史14卷-世家14-睿宗3-13-19-1118
以李資謙判西北面兵馬事兼中軍兵馬使; 金緣判東北面兵馬事兼行營兵馬使; 朴景仁爲西北面兵馬使兼知中軍兵馬事; 王字之爲東北面兵馬使兼知行營兵馬事.

#高麗史14卷-世家14-睿宗3-13-20-1118
乙未幸外帝釋院.

#高麗史14卷-世家14-睿宗3-13-21-1118
六月壬子朔王如奉恩寺.

#高麗史14卷-世家14-睿宗3-13-22-1118
丁巳御淸?閣命寶文閣學士李永講書說命.

#高麗史14卷-世家14-睿宗3-13-23-1118
丙寅王受菩薩戒于乾德殿.

#高麗史14卷-世家14-睿宗3-13-24-1118
己巳慮囚.

#高麗史14卷-世家14-睿宗3-13-25-1118
戊寅御宴親殿置酒餞入宋使鄭克永李之美召諸王宰樞侍宴.

#高麗史14卷-世家14-睿宗3-13-26-1118
秋七月辛巳宋遣閤門祇候曹誼醫官楊宗立等七人來. 甲申迎詔于乾德殿門. 詔曰: “省知明州樓?奏高麗國王世子王子王某書乞借差大方?瘡?科等共三四許人使存心醫療式廣敎習事. 朕丕冒海邦咸?壽域. 乃眷撫封之舊每?修貢之勤載諒忠誠務隆恩意. 比閱使人之請遠須方術之工. 爰命國醫仍齎藥品?往資於敎習用悉保於康寧其?至懷克承殊遇. 今差秉義郞閤門祗候曹誼管押翰林醫官*大醫局敎授賜紫楊宗立翰林醫諭*大醫局敎授賜紫杜舜擧翰林醫候*大醫局敎學成湘迪功郞試*大醫學錄陳宗仁藍茁前去.”

#高麗史14卷-世家14-睿宗3-13-27-1118
丁酉王如天壽寺.

#高麗史14卷-世家14-睿宗3-13-28-1118
八月甲寅以李壽爲西北面兵馬使; 許載爲東北面兵馬副使.

#高麗史14卷-世家14-睿宗3-13-29-1118
戊午遣鄭克永李之美如宋謝賜權適等制科還國御筆詔書. 王親製表文手書. 其辭曰: “九重帝所頒異渥以?來一幅天書諭至懷而特厚拜承之際感涕無從. 竊惟東海之梯航世冒中天之雨露臣祖文王之述職戴元?之大恩臣父肅王之撫封及崇寧之慈澤. 念臣庸昧之質傳家忠孝之風享上滋恭修方且舊. 伏惟皇帝陛下虞舜聰明而稽古商湯勇智以濟時. 鑄寶鼎以奠九州作大晟而繼六代講明堂配帝之禮嚴?雍養士之儀. 顧曠世以遭逢益馳誠於嚮慕. 遂遣子弟請入序庠通言雖托於象胥出谷企遷於喬木. 豈意包容之德加樂育於學?又令斅道之歸稍知方於儒術召宮庭而試藝?官秩以榮歸. 曲煩款密之辭仍作褒嘉之旨龍蛇落筆揮神翰之縱橫雲漢回天敷睿文之高妙. 此盖伏遇皇帝陛下畢擧聖人之能事丕承列考之遺風. 至仁均覆於萬邦殊眷獨深於小國. 每見使者示宴勞於內中或策諸生賜親臨於便殿因以手詔優加寵靈臣敢不祗服訓辭對揚休命緘藏十襲. 不惟傳子以及孫勸勉一方期致移風而易俗以玆薄效永*?殊私.”

#高麗史14卷-世家14-睿宗3-13-30-1118
辛未御宣政殿決重刑.

#高麗史14卷-世家14-睿宗3-13-31-1118
癸酉幸安和寺.

#高麗史14卷-世家14-睿宗3-13-32-1118
九月庚辰朔慮囚.

#高麗史14卷-世家14-睿宗3-13-33-1118
甲申王妃延德宮主李氏薨丁酉葬綏陵.

#高麗史14卷-世家14-睿宗3-13-34-1118
全羅道按察使高進明劾南原府使池俊判官蔡克誠文安慶等侵漁之罪罷之.

#高麗史14卷-世家14-睿宗3-13-35-1118
癸卯慮囚.

#高麗史14卷-世家14-睿宗3-13-36-1118
己酉設藏經道場於會慶殿. 王親行香.

#高麗史14卷-世家14-睿宗3-13-37-1118
閏月甲寅宰樞詣內殿門三表請復常膳從之.

#高麗史14卷-世家14-睿宗3-13-38-1118
癸酉親設消?道場于文德殿.

#高麗史14卷-世家14-睿宗3-13-39-1118
丙子御淸?閣命韓安仁講老子.

#高麗史14卷-世家14-睿宗3-13-40-1118
戊寅王太子釋喪服.

#高麗史14卷-世家14-睿宗3-13-41-1118
守司空左僕射判尙書兵部事崔挺卒謚貞毅. 文宗嘗選武士挺以善射中選伐東女眞有功.

#高麗史14卷-世家14-睿宗3-13-42-1118
庚辰命給事中崔滋盛等分道選軍.

#高麗史14卷-世家14-睿宗3-13-43-1118
壬午王如天壽寺.

#高麗史14卷-世家14-睿宗3-13-44-1118
乙未幸順德王后魂堂.

#高麗史14卷-世家14-睿宗3-13-45-1118
十一月己酉朔御淸?閣命韓安仁講易復卦.

#高麗史14卷-世家14-睿宗3-13-46-1118
十二月戊寅朔慮囚.

#高麗史14卷-世家14-睿宗3-14-01-1119
○(己亥)十四年春正月戊申朔放朝賀.

#高麗史14卷-世家14-睿宗3-14-02-1119
戊辰尙書左僕射致仕高義和卒.

#高麗史14卷-世家14-睿宗3-14-03-1119
丙子以李惟寅爲西北面兵馬使; 拓俊京爲東北面兵馬使.

#高麗史14卷-世家14-睿宗3-14-04-1119
二月乙未女眞來朝.

#高麗史14卷-世家14-睿宗3-14-05-1119
丙申宋曹誼等還王出乾德殿附表以謝.

#高麗史14卷-世家14-睿宗3-14-06-1119
丁酉幸順德王后魂堂.

#高麗史14卷-世家14-睿宗3-14-07-1119
金主遣使來聘. 致書曰: “詔諭高麗國王. 朕興師伐遼賴皇天助順屢敗敵兵北自上京南至于海部族人民悉皆撫定. 今遣?菫朮?報諭仍賜馬一匹至可領也.”

#高麗史14卷-世家14-睿宗3-14-08-1119
壬寅幸長源亭.

#高麗史14卷-世家14-睿宗3-14-09-1119
三月丁未朔以金至和爲左僕射?知政事; 崔贄爲右僕射判御書院事.

#高麗史14卷-世家14-睿宗3-14-10-1119
丙寅慮囚.

#高麗史14卷-世家14-睿宗3-14-11-1119
夏四月壬午王還宮.

#高麗史14卷-世家14-睿宗3-14-12-1119
甲午王弟通義侯僑卒.

#高麗史14卷-世家14-睿宗3-14-13-1119
五月壬戌幸安和寺.

#高麗史14卷-世家14-睿宗3-14-14-1119
六月丙子朔王如奉恩寺.

#高麗史14卷-世家14-睿宗3-14-15-1119
甲申親醮闕庭.

#高麗史14卷-世家14-睿宗3-14-16-1119
庚寅王受菩薩戒于乾德殿.

#高麗史14卷-世家14-睿宗3-14-17-1119
甲午以金緣檢校太尉兼太子太保; 趙仲璋爲太子太保; 金晙守司空; 金至和爲太子少師; 李軌修國史; 朴景仁判翰林院事; 王字之爲樞密院使判三司事; 韓安仁爲刑部尙書兼太子賓客; 崔德?爲吏部尙書; 金沽爲御史大夫; 鄭克永爲國子祭酒左諫議大夫.

#高麗史14卷-世家14-睿宗3-14-18-1119
秋七月辛酉王如天壽寺.

#高麗史14卷-世家14-睿宗3-14-19-1119
己亥以尙書右丞李韶永爲西北面兵馬使; 戶部侍郞金縝爲東北面兵馬副使.

#高麗史14卷-世家14-睿宗3-14-20-1119
八月乙亥朔御淸?閣命翰林學士朴昇中講書洪範.

#高麗史14卷-世家14-睿宗3-14-21-1119
丁丑遣中書主事曹舜擧聘于金. 其書有?彼源發乎吾土之語金主拒不受.

#高麗史14卷-世家14-睿宗3-14-22-1119
乙酉幸順德王后魂堂.

#高麗史14卷-世家14-睿宗3-14-23-1119
丁亥幸安和寺.

#高麗史14卷-世家14-睿宗3-14-24-1119
丁酉幸長源亭.

#高麗史14卷-世家14-睿宗3-14-25-1119
癸卯門下侍郞平章事趙仲璋卒謚康懷.

#高麗史14卷-世家14-睿宗3-14-26-1119
契丹遣蕭公聽耶律遵慶來. 東路兵馬使都部署牒云: “准樞密院奉聖旨箚字高麗近因道途阻?難通貢賀頒賜恩禮亦且累年曠隔仰差小使因便傳詔幷致所賜衣著.”

#高麗史14卷-世家14-睿宗3-14-27-1119
冬十月丁丑王如天壽寺.

#高麗史14卷-世家14-睿宗3-14-28-1119
癸未設百座會於內殿齋僧于闕庭三日.

#高麗史14卷-世家14-睿宗3-14-29-1119
十一月辛亥御淸?閣命朴昇中講中庸.

#高麗史14卷-世家14-睿宗3-14-30-1119
戊辰王閱射于淸?閣.

#高麗史14卷-世家14-睿宗3-14-31-1119
壬申王閱射于重光殿中者賞之.

#高麗史14卷-世家14-睿宗3-14-32-1119
十二月癸未幸安和寺.

#高麗史14卷-世家14-睿宗3-14-33-1119
是歲增築長城三尺. 金邊吏發兵止之不從報曰修補舊城. 葛懶甸?菫胡刺古習顯以聞金主詔曰: “毋得侵?生事但愼固營壘廣布耳目而已.”

#高麗史14卷-世家14-睿宗3-15-01-1120
○(庚子)十五年春二月丙申幸南京.

#高麗史14卷-世家14-睿宗3-15-02-1120
夏四月癸酉至自南京.

#高麗史14卷-世家14-睿宗3-15-03-1120
五月辛亥御乾德殿覆試. 丁巳賜李之?等及第.

#高麗史14卷-世家14-睿宗3-15-04-1120
甲子禱雨于山川社稷.

#高麗史14卷-世家14-睿宗3-15-05-1120
乙丑召王師德緣講金剛經飯僧.

#高麗史14卷-世家14-睿宗3-15-06-1120
戊辰迎入佛骨于禁中. 初王字之使還宋帝以金函盛佛*牙頭骨以賜置外帝釋院至是置于山呼亭.

#高麗史14卷-世家14-睿宗3-15-07-1120
六月庚午朔王如奉恩寺.

#高麗史14卷-世家14-睿宗3-15-08-1120
辛未雩.

#高麗史14卷-世家14-睿宗3-15-09-1120
甲戌御淸?閣命朴昇中講書洪範.

#高麗史14卷-世家14-睿宗3-15-10-1120
丙子以金晙爲中書侍郞平章事; 李軌守司空左僕射?知政事; 林有文爲右僕射知門下省事; 朴景仁知樞密院事; 韓安仁爲禮部尙書; 崔弘宰爲刑部尙書; 尹惟贄爲尙書右僕射; 宋秀爲兵部尙書.

#高麗史14卷-世家14-睿宗3-15-11-1120
己卯御淸?閣命國子祭酒鄭克永講禮月令.

#高麗史14卷-世家14-睿宗3-15-12-1120
甲申王受菩薩戒于乾德殿.

#高麗史14卷-世家14-睿宗3-15-13-1120
丙戌慮囚.

#高麗史14卷-世家14-睿宗3-15-14-1120
丁亥親醮于福源宮遂幸安和寺順德王后眞堂薦酌流涕.

#高麗史14卷-世家14-睿宗3-15-15-1120
辛卯宋商林淸等獻花木.

#高麗史14卷-世家14-睿宗3-15-16-1120
丁酉御淸?閣命金緣講書*大甲{太甲}.

#高麗史14卷-世家14-睿宗3-15-17-1120
秋七月甲辰遼遣樂院副使蕭遵禮來. 詔曰: “省所上表具悉. 卿東?立社北闕稱藩自二?之戎生致一方之路阻. 嚮祈立嗣未始行封近稔勤王又嘗敵愾. 每念至此已多憮然. 更待乘宜輒圖蕩寇. 頃頒密詔?諭玆懷道會多艱人難偕往或旋?楫莫達封函賜幣微通僅能將意謝章遽拜益驗輸誠. 而又言出由衷心期報上. 旣增慷慨須事澄淸固在同仇是爲大順. 佇觀實效續俟來音更示頒宣第思遵領.”

#高麗史14卷-世家14-睿宗3-15-18-1120
庚戌禱雨于圓丘廟社群望.

#高麗史14卷-世家14-睿宗3-15-19-1120
乙卯幸天和寺.

#高麗史14卷-世家14-睿宗3-15-20-1120
以智祿延爲西北面兵馬使; 李鸞爲東北面兵馬使.

#高麗史14卷-世家14-睿宗3-15-21-1120
壬戌宋遣承信郞許立進武校尉林大容等來.

#高麗史14卷-世家14-睿宗3-15-22-1120
乙丑中書侍郞平章事致仕康拯卒.

#高麗史14卷-世家14-睿宗3-15-23-1120
八月自夏不雨至于是月五穀不登疫?大興.

#高麗史14卷-世家14-睿宗3-15-24-1120
辛未幸外帝釋院命五部讀般若經三日以禳疫?.

#高麗史14卷-世家14-睿宗3-15-25-1120
甲戌慮囚.

#高麗史14卷-世家14-睿宗3-15-26-1120
設佛頂道場於文德殿七日.

#高麗史14卷-世家14-睿宗3-15-27-1120
戊寅御宣政殿決重刑.

#高麗史14卷-世家14-睿宗3-15-28-1120
庚辰幸安和寺順德王后眞堂感傷久之左右有流涕者.

#高麗史14卷-世家14-睿宗3-15-29-1120
辛巳左正言洪若伊上*?論時政得失嘉納之.

#高麗史14卷-世家14-睿宗3-15-30-1120
乙酉幸西京.

#高麗史14卷-世家14-睿宗3-15-31-1120
戊子壽星見.

#高麗史14卷-世家14-睿宗3-15-32-1120
丁酉幸興福永明寺觀潮.

#高麗史14卷-世家14-睿宗3-15-33-1120
戊戌幸大東江登舟觀魚.

#高麗史14卷-世家14-睿宗3-15-34-1120
九月己亥朔幸永明寺觀潮.

#高麗史14卷-世家14-睿宗3-15-35-1120
癸卯以順德王后大祥飯僧于常安殿.

#高麗史14卷-世家14-睿宗3-15-36-1120
乙巳設消?道場于長樂殿.

#高麗史14卷-世家14-睿宗3-15-37-1120
戊申制曰: “朕卽位以來再巡陪京. 昔旋至而卽歸今久安而無患. 庶推小惠以慰輿情八月乙酉以後誤有所犯爲所司論劾及贖銅徵瓦咸除之.”

#高麗史14卷-世家14-睿宗3-15-38-1120
癸丑宴群臣於長樂殿親製壽星明詞使樂工歌之.

#高麗史14卷-世家14-睿宗3-15-39-1120
乙卯慮囚.

#高麗史14卷-世家14-睿宗3-15-40-1120
癸亥樞密院使致仕金漢忠卒.

#高麗史14卷-世家14-睿宗3-15-41-1120
冬十月戊辰朔日食.

#高麗史14卷-世家14-睿宗3-15-42-1120
辛巳設八關會王觀雜戱有國初功臣金樂申崇謙偶像王感歎賦詩.

#高麗史14卷-世家14-睿宗3-15-43-1120
十一月壬寅王至自西京赦.

#高麗史14卷-世家14-睿宗3-15-44-1120
甲辰慮囚.

#高麗史14卷-世家14-睿宗3-15-45-1120
癸亥御淸?閣命金富佾講詩泮水.

#高麗史14卷-世家14-睿宗3-15-46-1120
十二月丁卯朔王以順德王后喪畢召太子及平章事李資謙知奏事李資諒等置酒極歡恩賚甚渥.

#高麗史14卷-世家14-睿宗3-15-47-1120
甲申親醮于福源宮遂幸安和寺.

#高麗史14卷-世家14-睿宗3-15-48-1120
辛卯以演檢校司徒守司空晉康伯; *?{?}檢校司徒守司空; 朴景仁守司空尙書左僕射?知政事仍令致仕.

#高麗史14卷-世家14-睿宗3-16-01-1121
○(辛丑)十六年春正月丁酉朔放朝賀.

#高麗史14卷-世家14-睿宗3-16-02-1121
己亥制曰: “男女之制尤重大倫帝王之興亦資內輔. 欲家人之正位須關雎之好仇. 今將以辰韓*(??){辰韓公}長女大卿崔湧季女備之內職有司宜據禮典定名以聞.” 禮司請: 以王氏爲貴妃崔氏爲淑妃. 詔可.

#高麗史14卷-世家14-睿宗3-16-03-1121
辛亥王太子加元服于壽春宮百官表賀.

#高麗史14卷-世家14-睿宗3-16-04-1121
癸丑以咸寧節御乾德殿受賀賜群臣宴.

#高麗史14卷-世家14-睿宗3-16-05-1121
乙卯納貴妃甲子納淑妃.

#高麗史14卷-世家14-睿宗3-16-06-1121
二月壬辰左遷中書舍人韓?爲西京副留守; 左正言任元濬爲殿中內給事.

#高麗史14卷-世家14-睿宗3-16-07-1121
三月戊戌幸彰信寺微行至綏陵. 王之將行諫官奏曰: “前古君王未有親詣后妃陵寢考之禮典亦無其文. 玄宮久掩宿草荒?至尊俯臨能無悲感. 臣子之心不勝恐懼伏望以禮自抑俯*(??){循}人望.” 不從.

#高麗史14卷-世家14-睿宗3-16-08-1121
乙巳宋遣姚喜來.

#高麗史14卷-世家14-睿宗3-16-09-1121
壬子幸外帝釋院.

#高麗史14卷-世家14-睿宗3-16-10-1121
甲寅御淸?閣命翰林學士朴昇中講禮月令起居注金富軾講書說命.

#高麗史14卷-世家14-睿宗3-16-11-1121
夏四月乙丑朔幸普濟寺.

#高麗史14卷-世家14-睿宗3-16-12-1121
戊辰慮囚.

#高麗史14卷-世家14-睿宗3-16-13-1121
乙亥幸妙通寺.

#高麗史14卷-世家14-睿宗3-16-14-1121
戊子幸安和寺還次李資謙山齋置酒.

#高麗史14卷-世家14-睿宗3-16-15-1121
己丑以李資謙爲邵城郡開國伯.

#高麗史14卷-世家14-睿宗3-16-16-1121
五月丁酉慮囚.

#高麗史14卷-世家14-睿宗3-16-17-1121
甲寅設消?道場於賞春亭及日月王輪高峯極樂寺三七日.

#高麗史14卷-世家14-睿宗3-16-18-1121
乙卯慮囚.

#高麗史14卷-世家14-睿宗3-16-19-1121
癸亥百官禱雨于興國寺五日.

#高麗史14卷-世家14-睿宗3-16-20-1121
閏月甲子朔王如奉恩寺.

#高麗史14卷-世家14-睿宗3-16-21-1121
丙寅慮囚.

#高麗史14卷-世家14-睿宗3-16-22-1121
丁卯召王師德緣禱雨於乾德殿五日又禱于佛宇神祠.

#高麗史14卷-世家14-睿宗3-16-23-1121
辛未聚巫禱雨. 壬申復召德緣禱于山呼亭.

#高麗史14卷-世家14-睿宗3-16-24-1121
乙亥制曰: “天時失順旱?爲?. 顧寡人否德以降殃憫庶民無辜而殞命祈禳無應恐懼未遑. 庶幾推恩以召和氣凡在獄囚除斬絞二罪外皆原之其或官吏因緣公法苛刻作弊或以腐朽之穀强給取息或徵荒田之租或興不急之役者令中外攸司一切禁治.”

#高麗史14卷-世家14-睿宗3-16-25-1121
丙子親醮于純福殿禱雨聚僧又禱于山呼亭及佛宇.

#高麗史14卷-世家14-睿宗3-16-26-1121
庚辰御淸?閣命朴昇中講書洪範.

#高麗史14卷-世家14-睿宗3-16-27-1121
壬午禱雨于法雲寺.

#高麗史14卷-世家14-睿宗3-16-28-1121
辛卯御淸?閣命起居舍人林存講詩雲漢.

#高麗史14卷-世家14-睿宗3-16-29-1121
六月癸巳朔御長齡殿命朴昇中講禮月令.

#高麗史14卷-世家14-睿宗3-16-30-1121
乙未設道場于文德殿三日.

#高麗史14卷-世家14-睿宗3-16-31-1121
己亥再雩.

#高麗史14卷-世家14-睿宗3-16-32-1121
庚子命百官設羅漢齋禱雨.

#高麗史14卷-世家14-睿宗3-16-33-1121
丙午大雨.

#高麗史14卷-世家14-睿宗3-16-34-1121
辛酉左僕射?知政事致仕朴景仁卒.

#高麗史14卷-世家14-睿宗3-16-35-1121
秋七月己卯幸天和寺.

#高麗史14卷-世家14-睿宗3-16-36-1121
辛巳以李壽爲西北面兵馬使; 崔滋盛爲東北面兵馬使.

#高麗史14卷-世家14-睿宗3-16-37-1121
壬午王如興王寺.

#高麗史14卷-世家14-睿宗3-16-38-1121
八月戊戌御宣政殿決重刑.

#高麗史14卷-世家14-睿宗3-16-39-1121
壬寅幸普濟寺.

#高麗史14卷-世家14-睿宗3-16-40-1121
丁未謁英崇二陵還次因孝院製五言詩一首令侍從文臣和進.

#高麗史14卷-世家14-睿宗3-16-41-1121
乙卯幸長源亭.

#高麗史14卷-世家14-睿宗3-16-42-1121
九月丁亥還宮.

#高麗史14卷-世家14-睿宗3-16-43-1121
辛卯慮囚.

#高麗史14卷-世家14-睿宗3-16-44-1121
冬十月乙未王如天壽寺.

#高麗史14卷-世家14-睿宗3-16-45-1121
丙申設百座道場于會慶殿令中外齋僧三萬.

#高麗史14卷-世家14-睿宗3-16-46-1121
壬子幸洪圓寺.

#高麗史14卷-世家14-睿宗3-16-47-1121
太白晝見經天三十餘日.

#高麗史14卷-世家14-睿宗3-16-48-1121
十二月壬辰御淸?閣以宋帝所賜書?等物宣示宰樞侍臣.

#高麗史14卷-世家14-睿宗3-16-49-1121
辛丑幸福源宮遂幸龜山安和二寺御玉岑亭宴從官.

#高麗史14卷-世家14-睿宗3-16-50-1121
庚申慮囚.

#高麗史14卷-世家14-睿宗3-17-01-1122
○(壬寅)十七年春正月辛酉朔放朝賀.

#高麗史14卷-世家14-睿宗3-17-02-1122
癸亥以大原公*효爲太保; 齊安侯*서進爵爲公.

#高麗史14卷-世家14-睿宗3-17-03-1122
辛未幸神衆院.

#高麗史14卷-世家14-睿宗3-17-04-1122
丁丑咸寧節御乾德殿受賀賜群臣宴.

#高麗史14卷-世家14-睿宗3-17-05-1122
己卯以許載爲西北面兵馬使; 李資德爲東北面兵馬副使.

#高麗史14卷-世家14-睿宗3-17-06-1122
丙戌御淸?閣命中書舍人金富軾講易乾卦.

#高麗史14卷-世家14-睿宗3-17-07-1122
二月庚寅朔日食.

#高麗史14卷-世家14-睿宗3-17-08-1122
己亥門下侍郞平章事致仕崔弘嗣卒.

#高麗史14卷-世家14-睿宗3-17-09-1122
三月庚午以金晙守司徒判禮部事; 林有文守司空?知政事判刑部事; 王字之爲吏部尙書?知政事判戶部事; 韓安仁?知政事判工部事; 崔弘宰爲樞密院使判三司事; 金若溫知樞密院事; 李資諒爲樞密院副使; 朴昇中爲翰林學士承旨; 鄭克永爲翰林學士; 李永知御史臺事寶文閣學士; 文公美爲禮賓少卿樞密院知奏事; 拓俊京爲衛尉卿直門下省; 金仁揆爲左諫議大夫.

#高麗史14卷-世家14-睿宗3-17-10-1122
丙子慮囚.

#高麗史14卷-世家14-睿宗3-17-11-1122
丁丑御紗樓召文臣五十六人刻燭命賦牧丹詩六韻詹事府注*薄{簿}安寶麟爲*?{第}一. 賜絹有差. 時康日用以能詩鳴王*??觀其作燭將盡日用?得一聯云: “頭白醉翁看殿後眼明儒老倚欄邊.” 袖其藁伏御溝中王命小黃門取視嗟賞不已. 曰: “此古人所謂: ‘臼頭花鈿滿面不如西施半*??.’” 慰諭而遣之.

#高麗史14卷-世家14-睿宗3-17-12-1122
己卯親醮闕庭.

#高麗史14卷-世家14-睿宗3-17-13-1122
壬午幸順天館點檢接賓之事宴宰樞于香林亭忽覺背有微?促駕還宮. 癸未王不豫分遣人禱于山川神*祗{祇}.

#高麗史14卷-世家14-睿宗3-17-14-1122
?知政事王字之卒.

#高麗史14卷-世家14-睿宗3-17-15-1122
乙酉飯僧一萬于諸寺.

#高麗史14卷-世家14-睿宗3-17-16-1122
丙戌慮囚.

#高麗史14卷-世家14-睿宗3-17-17-1122
丁亥設消?道場于乾德殿五日.

#高麗史14卷-世家14-睿宗3-17-18-1122
戊子齋僧一萬.

#高麗史14卷-世家14-睿宗3-17-19-1122
夏四月己丑朔設道場於文德宴親殿各五日.

#高麗史14卷-世家14-睿宗3-17-20-1122
制曰: “寡人*祇{祗}承天命?纘丕緖御于家邦多歷年所然臨事制宜莫知其方以致陰陽失序穹壤挺?加疾病以彌留愈憂懼而自勵冀推渙汗以謝幽明凡名山大川秩在祀典者各加名號諸有罪者除斬絞外皆原之流配者量移.”

#高麗史14卷-世家14-睿宗3-17-21-1122
庚寅設道場于宣政殿五日.

#高麗史14卷-世家14-睿宗3-17-22-1122
癸巳門下侍郞平章事李資謙等詣純福殿告天禱曰: “昔周武王有疾周公以至誠請命于天厥疾乃?今臣等皆以愚不肖承乏備員無政術以安于民庶無德行以媚于神*祗{祇}但以貪鄙不道爲國巨?天作之?上延君父. 惟天聰明宜降疾咎于臣等之身無令元首久困沈?.”

#高麗史14卷-世家14-睿宗3-17-23-1122
乙未王疾革扶坐見宰樞曰: “朕以不德天降之?疾疹不?將何以處臣民之上摠軍國之事. 太子雖在幼少德行宿成諸公同心?輔無墜祖構.” 群臣俯伏流涕不知所言. 王召太子曰: “予疾大漸勢不復?爰釋重任傳歸於汝. 予追思平生所行得少失多愼勿效焉. 但當稽古聖賢之道奉我太祖之訓不懈于位永綏庶民.” 太子?首泣不能起. 王命韓安仁取國璽以授之. 遺詔曰: “朕荷天地之景命奉祖宗之遺基奄有三韓十有八載. 扶衰救弊思與萬民而同休宵衣?食未嘗一日而暫逸. 憂勞積慮疾恙踰時有加無?遂至大漸. 權國事楷睿哲之性?自天成元良之資蔚於人望宜承末命以卽王位. 凡軍國重事?取嗣君處分. 喪服以日易月山陵制度務從儉約. 方鎭州牧止於本處擧哀不得擅離理所成服三日而除. 於?. 死生常道人所難逃始終得宜朕亦何憾. 尙賴廟社儲祉臣隣?心同輔嗣君永康王室使我國祚垂于無窮. 咨爾多方當體予意.” 丙申薨. 殯于宣政殿. 壽四十五在位十七年. 謚曰文孝廟號睿宗葬于城南陵曰裕陵. 仁宗十八年加謚明烈高宗四十年加齊順.

#高麗史14卷-世家14-睿宗3-17-24-1122
○史臣贊曰: “睿宗天資明哲嘗在東宮禮接賢士敦行孝弟及乎卽位宵?憂勤勵精求治. 但志存拓境僥倖邊功仇隙未已歆慕華風信用胡宗旦頗惑其言未免有所失矣. 然知用兵之難棄怨修好使隣境感慕來服恤鰥寡養耆老開設學校敎養生員置淸?寶文兩閣日與文臣講論六經偃武修文欲以禮樂成俗. 故韓安仁曰: ‘十七年事業可以貽厥後世.’ 信哉!”

世家卷*(第)十四.


#高麗史15卷-世家15-00-00-00-0000
世家卷第十五. 高麗史十五.
正憲大夫工曹判書集賢殿大提學知  經筵春秋館事兼成均大司成臣鄭麟趾奉  敎修.

#高麗史15卷-世家15-仁宗1-00-00-0000
仁宗一.

#高麗史15卷-世家15-仁宗1-00-01-0000
仁宗恭孝大王諱楷字仁表古諱構睿宗長子母曰順德王后李氏. 睿宗四年十月己亥生. 性仁孝寬慈. 十年二月立爲王太子. 十七年四月丙申睿宗薨諸弟以王幼頗有??心. 平章事李資謙奉王卽位于重光殿. 朝夕奠殯哭踊盡哀左右侍臣哀慟不能止.

#高麗史15卷-世家15-仁宗1-00-02-0000
丁酉王詣景靈殿告卽位遣使告于*大廟九陵.

#高麗史15卷-世家15-仁宗1-00-03-0000
甲寅葬睿宗于裕陵.

#高麗史15卷-世家15-仁宗1-00-04-0000
五月庚午享于*大廟.

#高麗史15卷-世家15-仁宗1-00-05-0000
辛未追尊母后爲文敬王太后.

#高麗史15卷-世家15-仁宗1-00-06-0000
乙亥以李資謙守太師中書令邵城侯; 金景庸爲樂浪郡開國公; 李瑋爲桂陽公; 林有文金晙爲門下侍郞平章事; 韓安仁爲中書侍郞平章事; 崔弘宰金若溫?知政事; 李資諒爲樞密院使; 金沽知樞密院事; 文公美爲樞密院副使.

#高麗史15卷-世家15-仁宗1-00-07-0000
丙子以尹惟志爲尙書左僕射; 李英闡爲兵部尙書; 崔卓爲戶部尙書.

#高麗史15卷-世家15-仁宗1-00-08-0000
丁丑賜太后封崇執事官吏職一級.

#高麗史15卷-世家15-仁宗1-00-09-0000
戊寅以封崇太后御神鳳門赦.

#高麗史15卷-世家15-仁宗1-00-10-0000
六月戊子朔王如奉恩寺.

#高麗史15卷-世家15-仁宗1-00-11-0000
己亥以僧德緣爲國師學一爲王師.

#高麗史15卷-世家15-仁宗1-00-12-0000
庚子慮囚.

#高麗史15卷-世家15-仁宗1-00-13-0000
辛丑王受菩薩戒於乾德殿.

#高麗史15卷-世家15-仁宗1-00-14-0000
丁未宋持牒使進武校尉姚喜等六十九人來.

#高麗史15卷-世家15-仁宗1-00-15-0000
秋七月戊午?知政事致仕李軌卒.

#高麗史15卷-世家15-仁宗1-00-16-0000
庚午親設金光經道場於乾德殿三七日.

#高麗史15卷-世家15-仁宗1-00-17-0000
辛未醮于崇福殿.

#高麗史15卷-世家15-仁宗1-00-18-0000
己卯親行虞祭.

#高麗史15卷-世家15-仁宗1-00-19-0000
辛巳命三品以上官會都省議重刑.

#高麗史15卷-世家15-仁宗1-00-20-0000
八月庚寅御宣政殿決重刑.

#高麗史15卷-世家15-仁宗1-00-21-0000
己亥賜羅景純等及第.

#高麗史15卷-世家15-仁宗1-00-22-0000
壬寅親行虞祭.

#高麗史15卷-世家15-仁宗1-00-23-0000
九月甲子詔改生辰安貞節爲慶龍節.

#高麗史15卷-世家15-仁宗1-00-24-0000
乙亥命修睿宗實錄以寶文閣學士朴昇中翰林學士鄭克永寶文閣待制金富軾充編修官.

#高麗史15卷-世家15-仁宗1-00-25-0000
己卯慮囚.

#高麗史15卷-世家15-仁宗1-00-26-0000
冬十月壬辰設百高座道場於會慶殿齋僧三萬於中外.

#高麗史15卷-世家15-仁宗1-00-27-0000
庚子冊李資謙爲漢陽公.

#高麗史15卷-世家15-仁宗1-00-28-0000
癸卯親行虞祭.

#高麗史15卷-世家15-仁宗1-00-29-0000
十一月丁卯設八關會王御帳殿受賀幸法王寺.

#高麗史15卷-世家15-仁宗1-00-30-0000
東女眞酋長實現來獻馬.

#高麗史15卷-世家15-仁宗1-00-31-0000
丙子親饗年八十以上男女及義夫節婦篤廢疾于闕庭賜物有差特賜李資謙母金氏金帛藥物加等.

#高麗史15卷-世家15-仁宗1-00-32-0000
十二月丙戌朔親行虞祭.

#高麗史15卷-世家15-仁宗1-00-33-0000
丙申放帶方公?于京山府殺中書侍郞平章事韓安仁閤門祗候李仲若流樞密院副使文公美寶文閣學士鄭克永知御史臺事李永尙書右丞韓安中禮部郞中韓?承宣韓柱侍御史林存閤門祗候文公裕右正言崔巨鱗員外郞任元濬于外.

#高麗史15卷-世家15-仁宗1-00-34-0000
戊戌以崔弘宰權判樞密院事.

#高麗史15卷-世家15-仁宗1-00-35-0000
己酉慮囚.

#高麗史15卷-世家15-仁宗1-01-01-1123
○(癸卯)元年春正月甲子宋持牒使許立來.

#高麗史15卷-世家15-仁宗1-01-02-1123
己巳親醮于純福殿.

#高麗史15卷-世家15-仁宗1-01-03-1123
庚午幸外帝釋院.

#高麗史15卷-世家15-仁宗1-01-04-1123
庚辰親醮于乾德殿.

#高麗史15卷-世家15-仁宗1-01-05-1123
壬午中書侍郞平章事李資諒卒.

#高麗史15卷-世家15-仁宗1-01-06-1123
二月甲午親醮于闕庭.

#高麗史15卷-世家15-仁宗1-01-07-1123
戊戌燃燈王如奉恩寺.

#高麗史15卷-世家15-仁宗1-01-08-1123
癸卯王如興王寺移御長源亭.

#高麗史15卷-世家15-仁宗1-01-09-1123
三月丙子慮囚.

#高麗史15卷-世家15-仁宗1-01-10-1123
夏四月丁亥王還宮.

#高麗史15卷-世家15-仁宗1-01-11-1123
癸巳王以睿宗小祥如安和寺行香.

#高麗史15卷-世家15-仁宗1-01-12-1123
癸卯賜卞純夫等及第.

#高麗史15卷-世家15-仁宗1-01-13-1123
己酉親行虞祭.

#高麗史15卷-世家15-仁宗1-01-14-1123
庚戌以金緣判秘書省事監修國史.

#高麗史15卷-世家15-仁宗1-01-15-1123
壬子幸外帝釋院.

#高麗史15卷-世家15-仁宗1-01-16-1123
五月丁巳以旱避正殿集僧內殿講佛經禱雨.

#高麗史15卷-世家15-仁宗1-01-17-1123
己未幸普濟寺.

#高麗史15卷-世家15-仁宗1-01-18-1123
癸亥慮囚.

#高麗史15卷-世家15-仁宗1-01-19-1123
甲子造土龍聚巫禱雨.

#高麗史15卷-世家15-仁宗1-01-20-1123
幸龜山寺.

#高麗史15卷-世家15-仁宗1-01-21-1123
己巳醮于會慶殿禱雨.

#高麗史15卷-世家15-仁宗1-01-22-1123
六月癸未王如奉恩寺.

#高麗史15卷-世家15-仁宗1-01-23-1123
乙酉東南海都部署使朴景麟錯報女眞兵船三十?來犯境遣加發兵馬判官楊齊寶等禦之至慶州不見虜而還.

#高麗史15卷-世家15-仁宗1-01-24-1123
甲午宋國信使禮部侍郞路允迪中書舍人傅墨卿來. 庚子迎詔于會慶殿. 詔曰: “?聞嗣國甫謹修方諒惟善繼之初克懋統承之望遽經變故深極傷?. 肆?命使之華往諭象賢之寵載蕃賚予倂示哀榮宜*?{祗}服於王靈用永遵於侯度. 今賜卿禮物具如別錄.” 癸卯王詣魂堂受祭奠弔慰詔. 詔曰: “惟爾先王祗愼明德宜綏厥位毗予一人天命難諶. 遽以訃?緬惟永慕. 諒極哀?纂嗣云初踐修是屬勉思抑割用副眷懷. 今賜祭奠弔慰禮物至可領也.” 祭睿宗文曰: “惟王躬秉一德嗣有東土. 孝友肅恭惠迪神*祗{祇}克紹于前文人四國是式. 而忠誠夙著義篤勤王旅貢在庭服命惟勤. 朕惟王介在海隅能知役志于享乃心罔不在王室嘉乃丕績眷顧不忘. 方將?飭使人往諭厥志示鎭撫于爾邦孰謂天不?遺遽聞大故. 邦國殄?震悼于懷. 今錫爾恤典用褒乃顯德以寧爾都尙其來止歆我寵靈永垂裕于爾後服休無?.” 路允迪等告王曰: “帝聞先國王薨逝嗣王傳業故遣使致奠弔慰詔書祭文皆御製親?. 在元?*閒祭弔止是常例今恩禮甚異大觀年*閒所降詔書內特去權字以示眞王之禮今此御?亦示殊恩. 但先王爲已受遼冊命故避諱耳今遼命已絶可以請命朝廷.” 王*?曰: “弊邦自祖宗以來樂慕華風?我先考以禮事大以忠述職雖在海外心常在於王室. 故天子灼見屢加寵澤今又親製祭文特示異恩. 於臣職銜又去權字雖先考嘗蒙此禮小子何足以當之. 所謂冊命天子所以褒賞諸侯之大典也今憂制未終而遽求大典於義未安實增惶愧. 冀於明年遣使謝恩幷達微誠惟公等善爲敷奏.”

#高麗史15卷-世家15-仁宗1-01-25-1123
甲辰慮囚.

#高麗史15卷-世家15-仁宗1-01-26-1123
戊申太白晝見.

#高麗史15卷-世家15-仁宗1-01-27-1123
秋七月辛酉宋使路允迪等還王附表以謝.

#高麗史15卷-世家15-仁宗1-01-28-1123
壬戌太白晝見.

#高麗史15卷-世家15-仁宗1-01-29-1123
乙丑中書侍郞平章事金沽卒.

#高麗史15卷-世家15-仁宗1-01-30-1123
癸酉親設消?道場於乾德殿五日.

#高麗史15卷-世家15-仁宗1-01-31-1123
八月辛巳朔日食.

#高麗史15卷-世家15-仁宗1-01-32-1123
庚子以李資謙判西京留守事.

#高麗史15卷-世家15-仁宗1-01-33-1123
甲辰幸妙通寺.

#高麗史15卷-世家15-仁宗1-01-34-1123
遣河則寶如遼自龍州泛海不達而還.

#高麗史15卷-世家15-仁宗1-01-35-1123
九月乙卯王以文敬太后忌辰如安和寺行香.

#高麗史15卷-世家15-仁宗1-01-36-1123
丁巳決內外重刑.

#高麗史15卷-世家15-仁宗1-01-37-1123
己未幸普濟寺.

#高麗史15卷-世家15-仁宗1-01-38-1123
丙子慮囚.

#高麗史15卷-世家15-仁宗1-01-39-1123
冬十月乙酉親行虞祭.

#高麗史15卷-世家15-仁宗1-01-40-1123
戊子設百高座道場於會慶殿飯僧三萬.

#高麗史15卷-世家15-仁宗1-01-41-1123
十一月壬戌設八關會幸法王寺.

#高麗史15卷-世家15-仁宗1-01-42-1123
十二月壬午肆赦秩祀山川饗耆老及篤廢疾者賜物有差.

#高麗史15卷-世家15-仁宗1-01-43-1123
丙午以金至和判兵部事; 林有文崔弘宰爲門下侍郞平章事; 金若溫爲中書侍郞平章事; 拓俊京爲吏部尙書?知政事; 朴昇中爲樞密院使; 金仁揆同知樞密院事; 李資德爲樞密院副使.

#高麗史15卷-世家15-仁宗1-02-01-1124
○(甲辰)二年春正月丙辰晝晦.

#高麗史15卷-世家15-仁宗1-02-02-1124
辛酉門下侍郞平章事金晙卒.

#高麗史15卷-世家15-仁宗1-02-03-1124
二月乙酉流同知樞密院事崔弘宰于昇州褥地島.

#高麗史15卷-世家15-仁宗1-02-04-1124
三月己巳尙書右僕射李德羽卒. 以文翰自任嘗修肅宗實錄以勞拜戶部侍郞.

#高麗史15卷-世家15-仁宗1-02-05-1124
閏月甲申日赤無光.

#高麗史15卷-世家15-仁宗1-02-06-1124
乙酉親醮闕庭.

#高麗史15卷-世家15-仁宗1-02-07-1124
丙戌日色黃赤.

#高麗史15卷-世家15-仁宗1-02-08-1124
壬辰大風晝晦.

#高麗史15卷-世家15-仁宗1-02-09-1124
夏四月丁巳王如安和寺.

#高麗史15卷-世家15-仁宗1-02-10-1124
壬申奉安睿宗?容于景靈殿.

#高麗史15卷-世家15-仁宗1-02-11-1124
遷惠宗神主于順陵甲戌?睿宗于*大廟.

#高麗史15卷-世家15-仁宗1-02-12-1124
五月丁丑朔賜高孝?等及第.

#高麗史15卷-世家15-仁宗1-02-13-1124
庚子宋商柳誠等四十九人來. 初明州杜道濟祝延祚隨商船到本國不還明州再移文取索. 國家上表請留至是誠等來傳明州奉聖旨牒云: “杜道濟等許令任便居住.”

#高麗史15卷-世家15-仁宗1-02-14-1124
六月丁未王如奉恩寺.

#高麗史15卷-世家15-仁宗1-02-15-1124
戊申幸靈通寺命有司修葺崇福院.

#高麗史15卷-世家15-仁宗1-02-16-1124
辛酉謁顯陵癸亥謁昌陵丁卯謁裕陵癸酉謁綏陵.

#高麗史15卷-世家15-仁宗1-02-17-1124
秋七月己卯親?于*大廟.

#高麗史15卷-世家15-仁宗1-02-18-1124
甲申冊李資謙爲朝鮮國公.

#高麗史15卷-世家15-仁宗1-02-19-1124
戊子遣樞密院副使李資德御史中丞金富轍如宋謝恩獻方物.

#高麗史15卷-世家15-仁宗1-02-20-1124
八月戊午李資謙納其第三女于王. 庚申百官賀納妃.

#高麗史15卷-世家15-仁宗1-02-21-1124
甲子幸妙通寺.

#高麗史15卷-世家15-仁宗1-02-22-1124
庚午御神鳳樓大赦. 敎曰: “朕自?上嗣濫位震宮不能以孝行奉於君親仁德聞於士庶不天?禍易月終喪. 抱弓劒以哀號覩羹墻而永慕. 欲尊外家之長以慰先后之靈. ?朝鮮國公忠誠夾輔功業旣崇遣使策命公及夫人兼?用諸子壻宜以餘恩推及內外斬絞二罪以下咸赦除之望秩山川饗老人及篤廢疾鰥寡孤獨義夫節婦賜物有差凡有職者各以次陞職.”

#高麗史15卷-世家15-仁宗1-02-23-1124
壬申下敎: “冊王妹承德宮主爲長公主.” 曲宴宰樞侍臣徹夜.

#高麗史15卷-世家15-仁宗1-02-24-1124
九月庚辰王如安和寺.

#高麗史15卷-世家15-仁宗1-02-25-1124
甲午太白晝見經天六日.

#高麗史15卷-世家15-仁宗1-02-26-1124
丙申王如玄化寺宴宰樞侍臣.

#高麗史15卷-世家15-仁宗1-02-27-1124
冬十月丁未以慶龍節宴群臣于乾德殿常?以上官各賜馬一匹又宴宰樞侍臣于含元殿.

#高麗史15卷-世家15-仁宗1-02-28-1124
壬子封王妹興慶宮主爲公主.

#高麗史15卷-世家15-仁宗1-02-29-1124
甲寅幸外帝釋院.

#高麗史15卷-世家15-仁宗1-02-30-1124
十二月甲子以林有文檢校太保守太尉判尙書戶部事上柱國; 金若溫檢校司徒守司空門下侍郞平章事上柱國; 拓俊京檢校司徒守司空中書侍郞平章事; 李壽檢校司徒守司空?知政事; 朴昇中檢校司空政堂文學判翰林院事; 金仁揆檢校司空吏部尙書知門下省事; 李資德爲工部尙書知樞密院事; 許載同知樞密院事.

#高麗史15卷-世家15-仁宗1-03-01-1125
○(乙巳)三年春正月庚寅李資謙又納*?{第}四女于王. 壬辰百官賀納妃.

#高麗史15卷-世家15-仁宗1-03-02-1125
三月己卯制: “義州郞將庾淸曾被虜北遼今自拔還宜令赴京授本職一行軍忠占亦授本州校尉.”

#高麗史15卷-世家15-仁宗1-03-03-1125
庚辰慮囚.

#高麗史15卷-世家15-仁宗1-03-04-1125
己亥幸崇福院賜號興聖寺設齋張樂以落之仍宴宰樞侍從官.

#高麗史15卷-世家15-仁宗1-03-05-1125
庚子還宮赦.

#高麗史15卷-世家15-仁宗1-03-06-1125
夏四月庚戌幸李資謙第宴夜還.

#高麗史15卷-世家15-仁宗1-03-07-1125
戊辰幸普濟寺禱雨.

#高麗史15卷-世家15-仁宗1-03-08-1125
五月壬申朔遣司宰少卿陳淑尙衣奉御崔學鸞如金金以國書非表又不稱臣不納.

#高麗史15卷-世家15-仁宗1-03-09-1125
丁丑幸妙通寺禱雨.

#高麗史15卷-世家15-仁宗1-03-10-1125
丙申親醮闕庭.

#高麗史15卷-世家15-仁宗1-03-11-1125
六月壬寅王如奉恩寺.

#高麗史15卷-世家15-仁宗1-03-12-1125
乙巳再雩.

#高麗史15卷-世家15-仁宗1-03-13-1125
丁未雨.

#高麗史15卷-世家15-仁宗1-03-14-1125
秋七月庚午朔賜李陽伸等及第.

#高麗史15卷-世家15-仁宗1-03-15-1125
八月己未幸西京.

#高麗史15卷-世家15-仁宗1-03-16-1125
九月壬午樂浪伯金景庸卒.

#高麗史15卷-世家15-仁宗1-03-17-1125
冬十月己酉門下侍郞平章事致仕林有文卒.

#高麗史15卷-世家15-仁宗1-03-18-1125
十一月丁丑至自西京.

#高麗史15卷-世家15-仁宗1-03-19-1125
十二月壬戌以拓俊京爲門下侍郞平章事; 李壽爲中書侍郞平章事; 朴昇中李資德金仁揆??知政事; 許載知門下省事; 李之美知樞密院事; 智祿延金縝金富佾?同知樞密院事.

#高麗史15卷-世家15-仁宗1-03-20-1125
是歲金滅遼.

#高麗史15卷-世家15-仁宗1-04-01-1126
○(丙午)四年春正月甲午白虹貫日.

#高麗史15卷-世家15-仁宗1-04-02-1126
二月丁巳淮安伯沂卒.

#高麗史15卷-世家15-仁宗1-04-03-1126
戊午順宗延福宮主金氏卒.

#高麗史15卷-世家15-仁宗1-04-04-1126
庚申冊王妃李氏爲延德宮主.

#高麗史15卷-世家15-仁宗1-04-05-1126
辛酉內侍祗候金粲內侍錄事安甫鱗與同知樞密院事智祿延上將軍崔卓吳卓大將軍權秀將軍高碩等謀誅李資謙拓俊京不克. 資謙俊京擧兵犯闕壬戌焚宮闕癸亥劫王移御南宮殺安甫鱗崔卓權秀高碩及宿衛左僕射洪灌等十七人其餘軍士死者不可勝計.

#高麗史15卷-世家15-仁宗1-04-06-1126
甲子資謙等流智祿延金粲于遠地道殺祿延.

#高麗史15卷-世家15-仁宗1-04-07-1126
三月丁卯朔資謙劫王移御其第.

#高麗史15卷-世家15-仁宗1-04-08-1126
辛未以國家多事停選擧.

#高麗史15卷-世家15-仁宗1-04-09-1126
辛卯召百官議事金可否皆言不可. 獨李資謙拓俊京曰: “金昔爲小國事遼及我今旣暴興滅遼與宋政修兵强日以强大又與我境壤相接勢不得不事且以小事大先王之道宜先遣使聘問.” 從之.

#高麗史15卷-世家15-仁宗1-04-10-1126
癸巳黃霧四塞.

#高麗史15卷-世家15-仁宗1-04-11-1126
甲午日色如血.

#高麗史15卷-世家15-仁宗1-04-12-1126
乙未遣李之美告*大廟筮事金可否. 其文曰: “惟彼女眞自稱尊號南侵皇宋北滅大遼取人旣多拓境亦廣. 顧惟小國與彼連疆或將遣使講和或欲養兵待變稽疑大筮神其決之.”

#高麗史15卷-世家15-仁宗1-04-13-1126
赦斬絞以下罪以李拓之黨謂之衛社授職有差.

#高麗史15卷-世家15-仁宗1-04-14-1126
夏四月丙午王如安和寺李資謙扈從. 王回望舊宮泫然淚下.

#高麗史15卷-世家15-仁宗1-04-15-1126
丁未遣鄭應文李侯如金. 稱臣上表曰: “大人垂統震耀四方異國入朝梯航萬里. ?接境之伊邇諒馳誠之特勤. 伏惟天縱英明日新德業渙號一發群黎無不悅隨威聲所加隣敵莫能枝梧. 實帝王之高致宜天地之冥扶. 伏念臣?土小邦?躬?德聞非常之功烈久已極於傾虔惟不?之苞?可以伸於忠信. 雖愧??之薦切期山藪之藏.” 金回詔曰: “省所上表稱臣幷進奉土宜匹物等事具悉. 朕以推亡固存寔帝王之造以小事大乃社稷之圖. ?魁偉之渠材蘊變通之遠業. 卿家傳王爵世享?封. 抗章竭尊?之誠任土盡委輸之節仍稱卑號足見全能. 加非兵革之威誘不玉帛之惠自然來者不曰良哉. 且君父之心予已堅篤而臣子之義汝毋易忘卜世卜年是?是訓. 外有合行條件事等卽次發使前去宣諭.”

#高麗史15卷-世家15-仁宗1-04-16-1126
辛亥以拓俊京爲門下侍郞判兵部事; 李壽爲門下侍郞平章事判禮部事; 李資德許載??知政事; 金富佾爲政堂文學; 李之美判樞密院事; 金珦金義元?同知樞密院事; 金富軾爲御史大夫樞密院副使.

#高麗史15卷-世家15-仁宗1-04-17-1126
五月丙寅朔移御延慶宮.

#高麗史15卷-世家15-仁宗1-04-18-1126
乙亥大雨雹.

#高麗史15卷-世家15-仁宗1-04-19-1126
庚辰命文武百官齋僧祈雨.

#高麗史15卷-世家15-仁宗1-04-20-1126
乙酉李資謙遣兵將犯御寢王密諭拓俊京執資謙囚之.

#高麗史15卷-世家15-仁宗1-04-21-1126
丙戌流李資謙及妻子于外. 餘黨分配遠地.

#高麗史15卷-世家15-仁宗1-04-22-1126
丁亥宣旨: “朕以幼?承襲祖業意欲倚賴外家事無大小一切委任而縱爲貪暴殘民害國. 朕雖知之無以防閑. 至今月二十日患起倉卒判兵部事拓俊京倡義定難功不可忘. 宜令所司論功懋賞軍器少監崔思全同心密輔可幷賞功.”

#高麗史15卷-世家15-仁宗1-04-23-1126
辛卯流平章事朴昇中于蔚珍.

#高麗史15卷-世家15-仁宗1-04-24-1126
六月丙申朔王如奉恩寺.

#高麗史15卷-世家15-仁宗1-04-25-1126
甲辰設消?道場于天福殿.

#高麗史15卷-世家15-仁宗1-04-26-1126
乙巳以拓俊京檢校太師守太保門下侍郞同中書門下平章事; 李公壽判吏部事; 金珦爲戶部尙書知門下省事; 崔思全爲兵部尙書.

#高麗史15卷-世家15-仁宗1-04-27-1126
乙卯出李資謙女二妃納殿中內給事任元?女爲妃.

#高麗史15卷-世家15-仁宗1-04-28-1126
庚申以李珍福爲右僕射鷹揚軍上將軍高公現爲兵部尙書龍虎軍上將軍林修爲殿中監左右衛上將軍又以鄭惟晃等二十人有扈駕及捕賊功賜職有差.

#高麗史15卷-世家15-仁宗1-04-29-1126
秋七月丁卯宋遣閤門祗候侯章歸中孚等六十餘人來. 王迎詔于天福殿. 詔曰: “朕居春宮十有餘載罔敢怠逸四方所聞*道君大上皇帝{道君太上皇帝}享國日久厭於萬機之煩爰議內禪朕辭不獲命遂登大寶. 深惟祖宗基構之崇上皇付托之重夙夜兢*?{?}懼不克任. 而金人不道乘郭藥師背叛之故陷沒燕山?擾邊境達于都畿. 方朕卽位之初遭此震驚以故未及與王相聞. 朕惟王世濟忠孝膺授顯冊屛翰之舊久受國恩肆我烈祖神宗皇帝命使修聘禮意備至情同骨肉義則君臣以至于我道君太上皇帝錫賚不?待遇加等. 朕惟中國與王遠隔遼海而恩禮如此豈有他哉. 庶幾艱難有以敵愾耳王國與金相望無數百里之遠而不能蕩其巢穴以報中國豈累朝待遇殊絶之意耶. 金人者固嘗臣屬於王以叢爾海隅之醜背天逆神滅絶契丹遂陵中國*?{淫}暴滋甚使其得志何有於王哉. 孤軍深入理當?殄. 朕以其劫質肅王而去第命將士驅逐出境方將起天下之兵問罪小醜王其率勵師衆相爲表裏以行天誅. 夫*?{糾}?王慝獻?本朝以報中國數世之恩大忠也取亂攻昧誅討*?{淫}暴以伸威沙漠之外大義也拓地開境覆其巢穴報驟驕不臣之虜大威也. 一擧而三者皆得王何憚而不爲. 高爵厚賜朕於王無所愛惜王其勉之.” 侯章在館又致書於王曰: “章等來時奉皇帝聖旨. 祖宗行堯舜之道務本敦化. 與本國講好幾二百年禮無不備我道君太上皇帝繼而承之恩崇益厚比緣奸人啓議悉興邊事使金人猖蹶. 興無名之師雜烏合之衆襲其不備擾我中原恣行劫掠. 是時有勤王之師數百萬. 大臣獻議曰: ‘不擊於黃河之南可邀於大河之北正玆深入若大兵一擧則無遺矣.’ 今皇帝登祚之初孝悌恭儉?食晏寢任賢使能崇信顧義未欲殄滅. 於是金人悔過告和請路求歸沙漠主上因而資之以金帛爲?軍之具. 復有無厭之求窺伺河北關鎭人神共怒. 事不獲已待以秋?必興師討伐乘此之時本國安可坐視若將兵境上共爲掃除是結無窮之好耶. 因玆成功別遣使人前來.” *?云: “本國自祖先以來承事上朝恭順之誠未嘗敢怠神宗皇帝雖遠隔遼海而天日之明無不鑑炤降使修聘恩禮尤厚道君太上皇帝繼而承之待遇加等錫賚倍常實百生難報之恩也. 惟天地不責其報而區區感激之心庶幾萬一. 今者伏承奉使宣贊來傳詔書以金人不道*?{淫}暴滋甚方將起天下之兵問罪小醜令小國率勵師衆相爲表裏以行天誅. 孤自初奉讀不覺流涕. 惟金人之始也固嘗臣屬於我國而常以寇掠爲事我國以邊鄙甫寧不欲生事來則懲而禦之去則備而守之要在羈?而已. 我祖肅王代有酋長盈歌力以制群兇威以降諸部雄視白山數侵吾境吳達惠奴相繼而作凶勢益振. 昨者被掠人自大金還來言: ‘上朝使臣到蕃土禮數一如降使北遼之例.’ 又聽邊人之言: ‘金人陷沒契丹遂犯上朝地界皇帝以登祚之初未欲殄滅因其請和而許之.’ 以中國之大而如此?小國孤立其將安恃乎. 今年四月特遣使修好已經累朔尙未回報. 載念本國天?流行府庫焚蕩凡爲禦戎之具靡有孑遺. 方議鳩工以圖興復今詔書委曲諭示此實雪舊恥報大恩之日也. 然以殘弊之兵當新勝之虜恐非勉强所能及也. 但冀訓勵師徒修整器械待王師臨壓彼境. 則弊國敢不盡力相爲表裏. 假托威靈助平戎醜孤所願也. 天實臨之惟奉使宣贊復命日宜以此意奏聞.”

#高麗史15卷-世家15-仁宗1-04-30-1126
癸未侯章還王附表以聞. 略曰: “王人驟至天詔俯頒拜命殊尤撫躬隕越. 竊以一王乃域中之大諸夏爲天下之尊. ?九聖之承明統庶邦而無外凡爾含識固宜歸心苟或爲?實云匪茹. 惟金人之爲暴値丹國之不天. 旣乘新勝之鋒浸有橫行之意妄圖猾夏遂及侵疆. 恭惟皇帝陛下新握乾符?追聖政遭繹騷於京國軫赫怒於淵衷將欲應天而順人伐叛而問罪. 特馳使指曲示訓詞謂: ‘犯漢者義必加誅而尊周者禮當敵愾.’ 遂令師旅?擧表裏相攻. 言念小藩世蒙厚德常願盡忠於報上豈能無意於勤王. 忽奉讀於絲綸第難禁於涕淚. 宜卽奔命以待興師. 但爲弊封本非勝國近經??焚盡畜藏其於儲?資糧繕修器械. 必也整齊而後動固難造次而可圖. ?又賊勢兇强未宜輕觸虜地險隘豈易長驅. 然帝命之臨門理無?避. 俟王師之制敵少助威靈但願聖明灼知誠懇.”

#高麗史15卷-世家15-仁宗1-04-31-1126
壬辰幸普濟寺.

#高麗史15卷-世家15-仁宗1-04-32-1126
八月乙巳設佛頂道場于天福殿.

#高麗史15卷-世家15-仁宗1-04-33-1126
九月乙丑遣樞密院副使金富軾刑部侍郞李周衍如宋賀登極.

#高麗史15卷-世家15-仁宗1-04-34-1126
庚午王如安和寺.

#高麗史15卷-世家15-仁宗1-04-35-1126
辛未金宣諭使同僉書樞密院事高伯淑鴻?卿烏至忠等來. 金主?伯淑等曰: “高麗凡遣使往來當盡循遼舊仍取保州路及邊地人口在彼界者須盡數發還. 若一一聽從卽以保州地賜之.”

#高麗史15卷-世家15-仁宗1-04-36-1126
冬十月丙申慶龍節宴群臣於天福殿.

#高麗史15卷-世家15-仁宗1-04-37-1126
戊戌王餞金使于大明宮附回表謝一依事遼舊制.

#高麗史15卷-世家15-仁宗1-04-38-1126
壬子召還金粲爲殿中內給事.

#高麗史15卷-世家15-仁宗1-04-39-1126
癸丑幸南京.

#高麗史15卷-世家15-仁宗1-04-40-1126
己未幸藏義寺.

#高麗史15卷-世家15-仁宗1-04-41-1126
十一月壬戌朔宴群臣於延興殿.

#高麗史15卷-世家15-仁宗1-04-42-1126
甲子幸仁壽寺.

#高麗史15卷-世家15-仁宗1-04-43-1126
庚午至自南京入御延慶宮.

#高麗史15卷-世家15-仁宗1-04-44-1126
丁亥移御壽昌宮.

#高麗史15卷-世家15-仁宗1-04-45-1126
閏月壬辰朔赦犯二罪者免刑流之犯流以下免罪. 饗年八十以上及鰥寡孤獨孝順節義者賜物有差.

#高麗史15卷-世家15-仁宗1-04-46-1126
乙未設般若道場于重華殿.

#高麗史15卷-世家15-仁宗1-04-47-1126
丙辰飯僧於禁中.

#高麗史15卷-世家15-仁宗1-04-48-1126
十二月丙寅李資謙死於貶所.

#高麗史15卷-世家15-仁宗1-04-49-1126
癸酉遣衛尉卿金子?刑部郞中柳德文如金謝宣諭. 表曰: “高伯淑至密傳聖旨保州城地許屬高麗更不收復. 切以勾麗本地主彼遼山平壤舊墟限於鴨綠累經遷變逮我祖宗値北國之兼幷侵三韓之分野雖講隣好未歸故疆. 及乎天命惟新聖王旣作見兵師之起義致城堡之無人. 當臣父先王時有大遼邊臣沙乙何來傳皇帝?旨曰: ‘保州本高麗地高麗收之可也.’ 先王於是理其城池實以民戶當此之時. 雖小邦未嘗臣屬上國而先帝特欲寵綏隣藩霑以訓辭賜之舊土及後嗣之繼序遭聖德之承天備認德音恭修臣職. 惟此東濱之寸土本爲下國之邊?雖嘗見奪於契丹謂已拜恩於先代特推異渥仍屬弊封豈僥倖而致玆. 盖遭遇之異甚. 深仁大義不可名言. ?力薄材若爲報效惟當備春秋之事守藝極之常擧邦國而樂輸傳子孫而永誓高明在上??無他.”

#高麗史15卷-世家15-仁宗1-04-50-1126
己卯設消?道場于天福殿.

#高麗史15卷-世家15-仁宗1-04-51-1126
庚辰以金仁存檢校太師門下侍中; 金珦爲兵部尙書; 崔惟迪爲戶部尙書; 召還韓柱爲刑部郞中知制誥.

#高麗史15卷-世家15-仁宗1-05-01-1127
○(丁未)五年春正月丁酉金遣高隨來賀生辰.

#高麗史15卷-世家15-仁宗1-05-02-1127
庚子移御壽昌宮.

#高麗史15卷-世家15-仁宗1-05-03-1127
丙午金使還王餞于重華殿附表以謝.

#高麗史15卷-世家15-仁宗1-05-04-1127
二月己巳移御延慶宮納刪定都監判官金璿女爲次妃.

#高麗史15卷-世家15-仁宗1-05-05-1127
乙亥幸西京.

#高麗史15卷-世家15-仁宗1-05-06-1127
庚辰謁太祖眞殿.

#高麗史15卷-世家15-仁宗1-05-07-1127
三月癸巳金子?柳德文齎詔還自金. 詔曰: “省所上表謝宣諭幷進奉物事具悉. 卿?人未諭之前願爲附屬禹會旣通之後益亮勤悰因嘉志在於畏天當卽恩綏而賜地. 頃陳貢?止上謝章. 領閱之餘?嘆雖切尙托言於戶口未別奏於誓封. 但其事事以訖成忠于世世而可信所諭之言其或不定所得之地將何以憑.” 諫官奏: “子?入金不能御下其從者與金人鬪傷. 金人?讓執都部署申錫杖之請治辱命之罪.” 乃免官.

#高麗史15卷-世家15-仁宗1-05-08-1127
甲辰西京妖僧妙淸日者白壽翰說王設灌頂道場于常安殿.

#高麗史15卷-世家15-仁宗1-05-09-1127
戊申王與妃及兩公主幸興福寺. 遂與宰樞近臣御樓船于大同江中流宴樂.

#高麗史15卷-世家15-仁宗1-05-10-1127
己酉慮囚.

#高麗史15卷-世家15-仁宗1-05-11-1127
壬子移御九梯宮天興殿.

#高麗史15卷-世家15-仁宗1-05-12-1127
癸丑命政堂文學金富佾講書洪範.

#高麗史15卷-世家15-仁宗1-05-13-1127
甲寅御麒麟閣命承宣鄭沆講書說命周官.

#高麗史15卷-世家15-仁宗1-05-14-1127
乙卯流: 拓俊京于?墮島崔湜于草島尙州牧副使李侯進龜州使邵億郞將鄭惟晃西材場判官尹翰等于遠地.

#高麗史15卷-世家15-仁宗1-05-15-1127
御麒麟閣命鄭知常講書無逸召從臣及西京儒臣二十五人賦詩賜酒食.

#高麗史15卷-世家15-仁宗1-05-16-1127
丙辰王與妃及兩公主御龍舟于大同江沿流宴樂召宰樞侍臣侍宴.

#高麗史15卷-世家15-仁宗1-05-17-1127
丁巳移御觀風殿.

#高麗史15卷-世家15-仁宗1-05-18-1127
戊午詔曰: “朕荷天地之景命襲祖宗之遺基奄有三韓于玆六載智不能謀明無所觸?變相仍略無寧歲. 去年二月亂臣賊子乘*閒而起陰謀發覺朕不得已咸致於法自是引咎責躬慙德多矣. 今以日官之議行幸西都. 深省旣往之愆冀有惟新之敎布告中外咸使聞知. 一方澤祭地*祗{祇}四郊迎氣. 一車服制度務從儉約. 一除冗官不急之務. 一勸農力田以給民食. 一務儲官穀以待救民. 一取民有制常租調外毋得橫*?{斂}. 一撫民安土無使逃流. 一濟危鋪大悲院厚畜積以救疾病. 一無以官庫陳穀抑配貧民强取其息又無以陳朽之穀强民?米. 一山澤之利與民共之毋得侵牟.”

#高麗史15卷-世家15-仁宗1-05-19-1127
夏四月丙寅大雨雹.

#高麗史15卷-世家15-仁宗1-05-20-1127
庚午王妃任氏生元子百官表賀.

#高麗史15卷-世家15-仁宗1-05-21-1127
乙亥設般若道場于長樂殿.

#高麗史15卷-世家15-仁宗1-05-22-1127
乙酉以文公美爲吏部尙書; 韓安中爲尙書右丞; 韓?爲禮部侍郞; 文公裕爲閤門祗候; 李神倚爲千牛衛上將軍; 鄭克永爲東京留守使; 林存爲晉州牧副使; 崔巨鱗爲尙州牧副使. 公美等皆資謙所流至是召還復職.

#高麗史15卷-世家15-仁宗1-05-23-1127
五月壬辰流同知樞密院事崔惟迪于慶州刑部侍郞蔡碩于珍島縣.

#高麗史15卷-世家15-仁宗1-05-24-1127
乙未御靈鳳樓命兩京神騎擊毬賜物有差.

#高麗史15卷-世家15-仁宗1-05-25-1127
辛丑慮囚.

#高麗史15卷-世家15-仁宗1-05-26-1127
金富軾等至宋明州會金兵入?道梗不得入癸卯乃還.

#高麗史15卷-世家15-仁宗1-05-27-1127
六月乙丑賜王佐材等及第.

#高麗史15卷-世家15-仁宗1-05-28-1127
庚午以金仁存判吏部事; 李公壽判兵部事; 金富佾爲戶部尙書判禮部事; 金珦檢校太尉守司空; 金富軾知樞密院事; 崔滋盛同知樞密院事; 崔思全爲吏部尙書知都省事; 文公美爲禮部尙書知制誥; 鄭克永判衛尉事翰林學士.

#高麗史15卷-世家15-仁宗1-05-29-1127
乙酉慮囚.

#高麗史15卷-世家15-仁宗1-05-30-1127
秋七月辛亥至自西京入御延德宮. 下詔曰: “今春巡西京駐?至秋乃還. 將以推恩及諸有衆諸扈從人有所犯者若非故犯勿論諸隨駕人員及西京迎駕百司各加同正職一級諸勞役僕*肄{隸}賜物有差其餘未盡稱下者令攸司以類聞奏施行.”

#高麗史15卷-世家15-仁宗1-05-31-1127
丙辰宋敎練使明州副使張詵來.

#高麗史15卷-世家15-仁宗1-05-32-1127
是月西京西北道蝗.

#高麗史15卷-世家15-仁宗1-05-33-1127
八月甲子移御延慶宮.

#高麗史15卷-世家15-仁宗1-05-34-1127
乙亥幸普濟寺.

#高麗史15卷-世家15-仁宗1-05-35-1127
丁丑以李瑋爲中書令; 任元?爲禮賓少卿御史雜端.

#高麗史15卷-世家15-仁宗1-05-36-1127
辛巳改延慶宮爲仁德宮; 天福殿爲天成殿.

#高麗史15卷-世家15-仁宗1-05-37-1127
九月己丑遣國子司業李仲如金賀天淸節.

#高麗史15卷-世家15-仁宗1-05-38-1127
甲午王如安和寺.

#高麗史15卷-世家15-仁宗1-05-39-1127
丁酉幸王輪寺.

#高麗史15卷-世家15-仁宗1-05-40-1127
癸卯慮囚.

#高麗史15卷-世家15-仁宗1-05-41-1127
丁未幸妙通寺.

#高麗史15卷-世家15-仁宗1-05-42-1127
己酉金宣慶使永州管內觀察使耶律居瑾秦州團練使張淮等來.

#高麗史15卷-世家15-仁宗1-05-43-1127
丙辰王迎詔于天成殿. 詔曰: “勍敵奉天而廢立事盖非常諸侯爲朕之蕃宣理當誕告. 厥初?宋請復幽燕密修浮海之勤申結與隣之好先皇帝曲矜懇至卽示允兪. 曾無知施以固盟飜更納亡而構怨?桓纘紹復佶云爲. 仍久示於含弘訖無聞於悔禍以致人神共怒天地不容. 止勞將帥之一征旋致?巢之坐覆宗?失守父子見?. 載惟積?之深至有易姓之事謂神器不可無主議降新封. ?生民惟懷至仁共推舊宰已於今年三月初七日宣諭元帥府差人押送趙主父子幷燕王越王?王以下宗族四百七十餘人赴闕仍備禮冊命亡宋*大宰張邦昌爲大楚皇帝都於金陵. 於?獲盈貫之元惡于是輸成畢造物之全功所宜同慶. 今賜卿衣帶犀金銀絹匹*?{段}等物至可領也.”

#高麗史15卷-世家15-仁宗1-05-44-1127
冬十月丁卯命有司刷諸李所奪土田臧獲悉還本主.

#高麗史15卷-世家15-仁宗1-05-45-1127
己巳金使耶律居瑾還王附表以謝. 表曰: “非常勝事不世異恩實千古之未聞擧一方而祗服. 皇帝*陞{陛}下應三靈之符讖襲累世之宗?. 仁之所漸者深則義之所制者衆德之所施者廣則威之所屈者多. 故得神兵一揮率土大定東西南北拓地增疆華夏蠻夷望風束手. 功業光輝於竹素威靈聳動於乾坤. 今者飭使節以有宣與侯邦而同慶便蕃上眷渥縟多儀. 惠厚及遐固論酬而無計心存事大但忠藎以爲期.”

#高麗史15卷-世家15-仁宗1-05-46-1127
丁丑設百座道場于天成殿命內外齋*?{僧}三萬.

#高麗史15卷-世家15-仁宗1-05-47-1127
十一月乙未幸奉嚴寺落成.

#高麗史15卷-世家15-仁宗1-05-48-1127
遣石俊如金謝賀生辰李?賀正.

#高麗史15卷-世家15-仁宗1-05-49-1127
十二月庚午門下侍中金仁存卒.

#高麗史15卷-世家15-仁宗1-05-50-1127
戊寅慮囚.

#高麗史15卷-世家15-仁宗1-05-51-1127
壬午以李公壽判吏部事監修國史; 金富佾爲中書侍郞同中書門下平章事; 金珦崔滋盛?知政事; 金富軾爲戶部尙書; 文公美同知樞密院事.

#高麗史15卷-世家15-仁宗1-05-52-1127
是月太白晝見經天.

#高麗史15卷-世家15-仁宗1-06-01-1128
○(戊申)六年春正月丁亥王不豫宰樞百官禱于廟社山川佛祠道宇.

#高麗史15卷-世家15-仁宗1-06-02-1128
辛卯慮囚.

#高麗史15卷-世家15-仁宗1-06-03-1128
壬辰金遣蕭懷玉來賀生辰.

#高麗史15卷-世家15-仁宗1-06-04-1128
乙巳仁德宮火.

#高麗史15卷-世家15-仁宗1-06-05-1128
丙午移御延德宮.

#高麗史15卷-世家15-仁宗1-06-06-1128
壬子移御壽昌宮.

#高麗史15卷-世家15-仁宗1-06-07-1128
是月太白晝見經天.

#高麗史15卷-世家15-仁宗1-06-08-1128
二月乙卯朔王引見金使蕭懷玉以不豫故至是受詔.

#高麗史15卷-世家15-仁宗1-06-09-1128
癸亥南京宮闕火.

#高麗史15卷-世家15-仁宗1-06-10-1128
戊辰燃燈王如奉恩寺.

#高麗史15卷-世家15-仁宗1-06-11-1128
庚午移御壽昌宮.

#高麗史15卷-世家15-仁宗1-06-12-1128
丁丑幸普濟寺.

#高麗史15卷-世家15-仁宗1-06-13-1128
三月丁亥宋綱首蔡世章*?{齎}高宗卽位詔來.

#高麗史15卷-世家15-仁宗1-06-14-1128
庚寅移御興王寺薦福院.

#高麗史15卷-世家15-仁宗1-06-15-1128
壬辰親設華嚴道場於弘敎院五日. 戊戌幸弘圓寺飯僧.

#高麗史15卷-世家15-仁宗1-06-16-1128
壬寅以李公壽爲門下侍中; 金富佾守司徒判尙書兵部事; 金珦爲同中書門下平章事; 李璹檢校司徒守司空左僕射判禮部事; 崔滋盛檢校司空判工部事; 金富軾爲翰林學士承旨.

#高麗史15卷-世家15-仁宗1-06-17-1128
甲辰慮囚.

#高麗史15卷-世家15-仁宗1-06-18-1128
丁未以崔思全守司空尙書左僕射.

#高麗史15卷-世家15-仁宗1-06-19-1128
夏四月乙卯詔曰: “比來天文有變時令不調. 冀推恩而寬刑或調氣而消?. 宜令有司慮囚赦二罪以下望祀國內山川饗耆老及篤廢疾節義孝順鰥寡孤獨賜物有差. 又元曉義想道詵皆古高僧宜令所司封贈.”

#高麗史15卷-世家15-仁宗1-06-20-1128
丁巳南界海賊多起. 以御史中丞鄭應文爲宣撫使往諭之.

#高麗史15卷-世家15-仁宗1-06-21-1128
癸亥王如安和寺經宿而還.

#高麗史15卷-世家15-仁宗1-06-22-1128
甲子移御大明宮卽順天館.

#高麗史15卷-世家15-仁宗1-06-23-1128
己巳帶方公?卒于京山府.

#高麗史15卷-世家15-仁宗1-06-24-1128
甲戌太白晝見經天.

#高麗史15卷-世家15-仁宗1-06-25-1128
己卯詔崔惟迪緣坐子罪實非自作許量移田里.

#高麗史15卷-世家15-仁宗1-06-26-1128
庚辰賜李元哲等及第.

#高麗史15卷-世家15-仁宗1-06-27-1128
五月己亥移御延德宮醮于闕庭.

#高麗史15卷-世家15-仁宗1-06-28-1128
庚子移御大明宮. 乙巳移御壽昌宮.

#高麗史15卷-世家15-仁宗1-06-29-1128
庚戌禱雨于廟社山川.

#高麗史15卷-世家15-仁宗1-06-30-1128
六月甲寅朔王如奉恩寺.

#高麗史15卷-世家15-仁宗1-06-31-1128
己未設菩薩戒道場于重華殿.

#高麗史15卷-世家15-仁宗1-06-32-1128
辛酉以崔弘宰爲門下侍郞平章事崔弘義爲戶部尙書左右衛上將軍.

#高麗史15卷-世家15-仁宗1-06-33-1128
丁卯宋國信使刑部尙書楊應誠齊州防禦使韓衍等來. 初應誠至江亭移牒接伴所云: “准?今將欲至碧瀾亭貴國禮意勤?若不預行開陳必至虛有煩勞. 緣爲二聖在遠臣子不忍聽樂筵會. 今將舊例檢炤迎詔拜表日依例用樂外如有筵會則赴坐免樂幷免送衣帶花酒.” 己巳迎詔于壽昌宮. 詔曰: “數遇中微變生外?. 肆朕纘紹方圖?寧. 惟三韓之舊邦實累世之與國. 嚮煩信使來效充庭乃緣艱虞久緩報聘. 想亦量其多故當不替於素懷. 玆奉大金之尺書特馳一介之行李航海越境良有?煩救?恤民必加軫助. 聊將薄物不逮?儀. 今差楊應誠韓衍等充國信使副兼賜國信禮物衣帶金鍍銀器雜色匹*?{段}散馬等物.” 應誠等歸館復上語錄云: “昔周室多難或言於晉文曰: ‘求諸*候{侯}莫如勤王諸侯信之且大義也.’ 晉文旣定王室因成?業載之書典光耀無窮. 竊惟貴國在海東最號爲大世著忠順. 自通使以來本朝待遇貴國恩禮加厚未始小衰. 此者時遇艱難國家多事不料狄人用詐遂勤二聖遠征. 上下憂勞莫遑寧處. 重念貴國秉禮重義而又本朝恩遇積有歲年非他國之比方玆緩急義當責望正仗大義勤王時也. 今皇帝初登寶位遣使撫問國王就煩津發迎請二帝. 於傳宣拜詔日已嘗一一面陳繼以公牒移館伴所再煩申覆誠懇備至諒蒙體悉. 貴國以謂去金道路險阻不可前行在祖宗時金人嘗附貴國之使入貢當時道路自通未聞不可行也. 貴國又恐金人亦由此遣使然金人自破契丹後皆由河東山北通使必不由此而來. 若貴國慮金人因此生事應誠等今此奉使只是素隊百十人持國書禮幣前去講和卽非爭鬪貴國*?{第}津發使人一行至界上先報知金人以聽可否或裁?人數一切從之自是無由生事. 若使由貴國之路迎請二帝則不虧二百年忠順之義亦以報列聖眷遇之恩. 國家報功倍於疇昔而四方諸國益仰令名信服高義實有無窮之休. 而貴國重臣皆有?贊奉戴之忠國家賞典傳於不朽. 非一時使人私己之利也敢盡布腹心惟冀國王謀及重臣?濟玆事無以暴起之狄人遂失久要於華夏早希與決無至稽留.” 王以書答曰: “本國自祖宗以來事大以誠. 故自神考至於太上道君皇帝視同一家其異恩厚禮豈易名言. 惟天地不責其報而區區感激之意庶幾萬一伏聞二帝遠征擧國憂憤雖不能應時奔問官守而臣子之心豈遑寧處. 且皇帝孝悌群公忠義必也動天地感鬼神天地鬼神共相?贊豈使二聖久勞沙漠. 每祝早還京闕以副天下之望. 皇帝初登寶位首遣侍臣就傳詔命欲令小國津發前去迎請二聖使副又於傳詔日一一面諭繼以公牒懇意備至敢不拜命. 然女眞之始也分居部落未有定主故嘗臣屬我國或隨我使人入貢上國此後漸致强盛常爲邊患. 近者陷沒大遼侵犯上國自此兵威益大抑令小國稱臣仍約定禮數一依事遼舊例小國不得已而從之. 然其俗好戰常疾我樂率上國近於疆界修葺城壘屯集兵士意欲侵陵小國. 如聞使節假道入境必猜疑生事. 非特如此必以報聘爲名假道小邦遣使入朝則我將何辭以拒. 苟知海道之便則小國之保全難矣. 而淮南兩浙緣海之地得不慮其窺?耶. 苟爲不然小國豈敢恬不從命. 玆事實大非敢飾言惟使副曲察情衷少?雅意歸奏闕下.”

#高麗史15卷-世家15-仁宗1-06-34-1128
癸酉慮囚出輕繫.

#高麗史15卷-世家15-仁宗1-06-35-1128
辛巳幸外帝釋院.

#高麗史15卷-世家15-仁宗1-06-36-1128
秋七月丙戌?知政事李璹罷.

#高麗史15卷-世家15-仁宗1-06-37-1128
庚寅幸普濟寺.

#高麗史15卷-世家15-仁宗1-06-38-1128
壬子幸王輪寺.

#高麗史15卷-世家15-仁宗1-06-39-1128
八月庚午宋使楊應誠等還王御重華殿引見附謝表曰: “皇使鼎來天暉遠逮仰龍光而拜賜戰?炭以交懷. 恭惟皇帝陛下應戴舜之誠懋興周之業?功不替圖?受於丕基哲命自貽勤用祈於初服. 乃眷東土實爲世臣特煩法從之班曲示訓辭之重仍加好賜敷錫異恩奉咫尺之威固將殞越讀懇惻之語徒自涕?. 盖念遐藩素陶聲敎遠自祖先之世??恩禮之加延及後?益圖內面. 忽聞邊鄙之爲梗遂致春秋之後倫而?帝室多艱?輿遠狩但增驚駭罔識端倪. ?無路以奮臂阻問安於行在. 分?救患當輸敵愾之忠. ?力薄材難展勤王之?憂?滋劇神明所監. 緣臣繆纘孫謨適丁厄會災荒?至人物凋殘內逼逆臣跋扈之兇外虞强國?伺之?. 方初平難兼講和隣匪曰爲功幸無生事. 非不知擧弊邑以奔朝廷之敎命盡微勞以*?累代之寵靈. 勢有未便事難自遂但期睿聖曲亮?誠. 察臣方處於艱危赦臣實非於逋慢永加容德?遂曲全則藝極其存無失小邦之事大文威所被敢忘荒服之尊王. 指白日以誓心冀皇天之垂炤.” 時應誠等往復不已又*?曰: “上朝先是降詔令小國往諭女眞來朝小國竊慮女眞不可使窺中國富盛不敢奉詔朝廷不以爲然遂多方招諭厚賜金帛. 彼旣知中國虛實窺心一動長驅深入騷擾京師. 小國與金國疆?相接知情僞甚熟. 今使節由此而往則猜疑生隙禍不旋踵. 假令使節由此往彼彼必由此復禮. 又?其國東濱大海尤善水戰彼托以復禮審知淮浙形勢萬一具戰艦浮海而下擊其不意竊恐北苦陸戰南苦水戰首尾受敵爲患必鉅. 事至於此雖悔可追. 小國所以不獲奉詔者天地洞鑑不敢飾辭. 雖曠日持久更不敢他議.” 仍選日請附回表. 應誠等*?曰: “貴國君臣必以爲有害而不從只欲使人還歸是終不許也.” 遂不受附表例贈宴幣衣對禮物亦皆不納而去.

#高麗史15卷-世家15-仁宗1-06-40-1128
甲戌遣禮部侍郞尹彦?如宋上表曰: “天地之仁各令萬物以咸遂帝王之道不責衆人之所難敢吐?辭仰干聰聽. 竊念本國地分東鄙世事中華. 守千萬里之封疆未躬於朝請顧二百年之恩禮但誓於忠勤. 昨者聞兩聖之播遷擧三韓而悲痛. 旣不能奔問官守以申臣子之誠又未得首倡義兵以徇國家之難. 今伏遇皇帝陛下起從元帥之府光襲先王之基冀與臣民共迎?輅. 詔書下而老幼垂泣德意形而遐邇宅心. 至?感神豈無厥應宸極反正. 今也其時. 臣屬室家焚蕩之餘當軍國擾攘之際愧未遑於慶禮辱先遣於皇華. 雖命出重嚴乃事難遵?. 盖彼金國接我鴨濱旣乘猾夏之威又有害隣之意常令密諜以待?端. 如聞仗節之假途則必應時而生事或揚兵可畏而加責或復禮爲名而請行在此路衝將何辭拒. 彼衆我寡旣難可以與爭唇亡齒寒又焉知其非禍豈徒今日之扼腕. 必有他時之?臍. 職此多艱理非自慢. 伏望皇帝陛下念臣內懷嚮慕憫臣外迫侵陵山藪示藏雷霆收怒. 小國有保全之幸上朝無藩屛之危. 率諸侯而尊周王非敢期齊晉之故事任厥土而作禹貢願不失靑徐之舊儀丹慊不誣皇天是證.”

#高麗史15卷-世家15-仁宗1-06-41-1128
甲戌以崔思全守司空尙書左僕射.

#高麗史15卷-世家15-仁宗1-06-42-1128
乙亥幸西京.

#高麗史15卷-世家15-仁宗1-06-43-1128
自四月至是月太白晝見經天.

#高麗史15卷-世家15-仁宗1-06-44-1128
九月丁亥遣李愈如金賀天淸節.

#高麗史15卷-世家15-仁宗1-06-45-1128
丙午命行從宰樞與妙淸白壽翰相定新宮于林原驛地.

#高麗史15卷-世家15-仁宗1-06-46-1128
以林景淸爲樞密院副使.

#高麗史15卷-世家15-仁宗1-06-47-1128
冬十月壬子朔東南海安撫使鄭應文奏: “溟珍松邊鵝洲三縣海賊佐成等八百二十人投附已於陝州三?縣置歸厚就安二場晉州宜寧縣置和順場以處之.” 群臣陳賀.

#高麗史15卷-世家15-仁宗1-06-48-1128
庚戌慮囚.

#高麗史15卷-世家15-仁宗1-06-49-1128
甲寅至自西京入御壽昌宮.

#高麗史15卷-世家15-仁宗1-06-50-1128
癸亥遣吏部尙書崔濡衛尉少卿宋覲如金謝宣慶幷進方物.

#高麗史15卷-世家15-仁宗1-06-51-1128
甲子幸神衆院.

#高麗史15卷-世家15-仁宗1-06-52-1128
十一月戊子移御仁德宮.

#高麗史15卷-世家15-仁宗1-06-53-1128
己丑遣工部員外郞兪元胥如金謝賀生辰閤門通事金澤賀正.

#高麗史15卷-世家15-仁宗1-06-54-1128
丁酉移御壽昌宮.

#高麗史15卷-世家15-仁宗1-06-55-1128
戊申移林原驛作新宮命內侍郞中金安督役. 時方寒?民甚怨咨.

#高麗史15卷-世家15-仁宗1-06-56-1128
十二月甲寅尹彦?還自宋. 詔曰: “朕比遣使??馳殊域念父兄之遠狩邈川陸之相望假道無從問安*미切爰荷藩維之舊庶資疆?之通遽?奏封備陳誠?鑑觀彌日慨嘆在中. 顧孝友之思雖欲伸於己志然幾微之慮亦當盡於人情. 旣諒恭勤無忘屛衛.”

#高麗史15卷-世家15-仁宗1-06-57-1128
乙卯慮囚.

#高麗史15卷-世家15-仁宗1-06-58-1128
癸亥以崔思全?知政事判尙書刑部事; 韓?爲樞密院副使; 崔滋盛爲吏部尙書; 尹?爲刑部尙書; 崔濡康侯顯爲左右散騎常侍.

#高麗史15卷-世家15-仁宗1-06-59-1128
壬申金遣錦州管內觀察使司古德衛尉少卿韓昉等來. 甲戌王迎詔于重華殿. 詔曰: “朕聞夏商而來莫非不仁失天下漢魏以降則有故事爲諸侯. 玆載籍之具書非一時之創見. 惟宋太上皇趙佶少帝桓所以背恩而失信與其致討以就?. 亦已使聞不須重?. 自玆朞歲邈在別都比詔詣於闕庭因面數其過失. 顔之厚矣省伊戚之自貽人皆知之顧何辭而以對. 殞越於下咸服其辜. 然罪可釋愚可哀終棄絶之弗忍惟名不正言不順亦爵號之旣加已於今年八月二十六日降封趙佶曰昏德公趙桓曰重昏侯. 事皆惟新理宜誕告言念至公之擧諒?同慶之誠. 嗚呼命不于常國必自伐. 惟皇上帝之震怒不爲桀亡非予一人之能令侯于周服敬爾有土其聽朕言. 今差司古德韓昉等充報諭使副仍賜卿衣帶匹*?{段}銀器等具如別錄至可領也.” 司古德等上語錄云: “承樞密院?子准奉聖旨候到國有合計議事件須至定疊回日却具申覆以憑奏聞. 開立下項. 保州之地初有詔諭更不收復意謂貴國必能*祇{祗}率舊章遵奉王室. 故朝廷不愛其地特行割賜爾後數歲貴國尙未進納誓表. 故於回謝宣諭詔內云: ‘尙托言於戶口未別奏於誓封. 但其事事以訖成忠於世世而可信所諭之言其或不定所得之地將何以憑.’ 伏覩詔書旨意坦然明白逮今貴國未嘗遵依第據守上項州城於理豈爲穩便. 不識進退之*閒終欲如何. 及自脅從幷逃移戶口其數頗多皆稱物故殆未可亮. 今年八月十四日安北都護府牒來遠城爲人民越江到昌朔州地分耕種勘會公案. 昨蒙先皇帝?賜鴨江爲界及承簽院高伯淑宣諭聖旨更不收復保州一城境內今來貴國人民有耕種事理不便到請懲戒寢罷勘會昨來朝廷差降高伯淑宣諭時言議語錄但傳?旨許賜保州?無一城境內語句兼未?定界至. 自是見得係內地分宜約*?{束}封吏無令依前輒有更添妄煩理會. 天會五年二月九日貴國謝恩使末?斷遣外依國朝典憲犯者合出徵償入被死之家此時送伴所具牛馬頭匹及銀兩數牒過到今經久?未依應送納於禮似爲未安. 右上數事貴國果能推誠享上卽納誓表皎然自明朝廷亦當回賜誓詔兼別降指揮申?封疆一切務從寬大成長久之計. 今年三月五日來遠城收到無主馬二匹多日無人識認. 相度弓口左右收得必是界外行到尋已令交付訖. 今年八月十四日東京兵馬都部署司准東路軍司申巡檢司申於海岸收捉貴國金鐵衣等六人狀稱浮海値風漂流到此情可憐憫亦仰移文分付訖. 今年八月十四日東京兵馬都部署司准東路統軍司申巡檢已申因巡邊收捉到貴國崔頗喜尋責得狀. 稱係天齊城所管因盜本國牛馬捉敗同賊爲此避罪將妻幷馬一匹來到據上項賊人幷將到物件亦令分付訖. 右上三司邊境細故朝廷亦不遺忽一一指揮有司卽令移文送付無少底滯. 實恐邊吏壅?不達王所故各具聞白庶見朝廷待貴國之意.” 又上語錄云: “於謝保州表內云: ‘擧邦國以樂輸傳子孫而永誓高明在上??無他’之言辭意輕汎. 具如近代宋人夏國與舊遼?朝廷所立誓書及表皆有若?此盟社稷傾危子孫不紹或神明?之無克?國之語. 相度旣永敦誓好果無食言. 辭意雖重於理無可避者. 至如自古盟載之辭如此類者非一兼貴國與遼時誓表必自有故事朝廷所收圖書亦可考據此事誠非創行要索. 朝廷*?{祇}欲永通歡好美意灼然. 伏望裁酌早賜端的垂諭以憑回日申覆朝廷具行聞奏.” 王*?曰: “昨蒙親授?錄今逐所有事件一一論報謹具如後. 保州之境本高麗地分嘗爲舊遼所幷頃屬大朝統一中外先皇帝眷顧小國使邊臣沙河賜之又簽院高伯淑奉使日宣諭更不收復保州. 小國不勝慶幸奉表陳謝曰: ‘擧邦國以樂輸傳子孫而永誓高明在上??無他.’ 以此誓心更無章表. 意謂盟誓多是敵國交相疑忌故不得已而爲之如春秋所記衰周列國之事. 今則聖人受命廓然一統惟是下藩中心悅服恭修職貢一依高伯淑來諭條件罔有愆忘今玆諭以未進納誓表於理不爲穩便又言卽納誓表朝廷亦當回賜誓詔爲長遠之計. 聞命以還不勝感懼當候回謝報諭行李入朝兼上表以聞. 其人口逃移是臣父先王生前不獲臣事上國時事當時臣幼少未嘗聞知?高伯淑來日宣諭許令小國取便遂兼表上謝今更以讓殆未可亮實深驚恐莫知所圖. 天會五年金子?入朝不能檢下致令崇吉刺傷人命回來卽令奪子?職田遠流兼刑崇吉. 自來小國舊法犯罪人處斷流配外更不徵贖. 是以因循至于今日遽沐來諭亦多兢恐切冀更受指揮. 先皇帝時邊臣沙河奉宣?賜鴨江爲界遂言此後其境內寸草尺木不令吾人採取?遇今皇帝謂小國必能祗率舊章遵奉王室不愛其地特賜割賜而只許保州一城不許傍側小土此豈朝廷以至仁大德撫字小邦之意乎. 是以緣邊官吏見上國人民越江到昌朔州地耕種遂移文請徵戒寢罷. 今沐來言係內地分宜約束封吏無令依前妄煩理會此違自來受命慶賴之心是以惶恐不知所爲. 向者來遠城收到無主馬二匹東路巡檢司於海岸收捉金鐵衣等六人浮海値風漂流到此又因巡邊收捉崔頗喜避罪將妻幷馬入幷令交付當初聞之雖喜然謂出上國邊官處分. 今聞朝廷雖細事不以遺忽一一指揮有司移文分付乃知朝廷寵綏下國至深至厚感荷之誠萬萬於此亦當俟來次行李兼附表以謝.”

世家卷第十五.


#高麗史16卷-世家16-00-00-00-0000
世家卷第十六. 高麗史十六.
正憲大夫工曹判書集賢殿大提學知  經筵春秋館事兼成均大司成臣鄭麟趾奉  敎修.

#高麗史16卷-世家16-仁宗2-00-00-0000
仁宗二.

#高麗史16卷-世家16-仁宗2-07-01-1129
○(己酉)七年春正月丙戌金遣寧州管內觀察使楊公孝來賀生辰.

#高麗史16卷-世家16-仁宗2-07-02-1129
己亥樞密院副使韓?卒.

#高麗史16卷-世家16-仁宗2-07-03-1129
己酉以鄭旌淑爲刑部尙書.

#高麗史16卷-世家16-仁宗2-07-04-1129
二月辛亥移御仁德宮.

#高麗史16卷-世家16-仁宗2-07-05-1129
己巳封睿宗妃王氏爲貴妃; 崔氏爲淑妃.

#高麗史16卷-世家16-仁宗2-07-06-1129
西京新宮成.

#高麗史16卷-世家16-仁宗2-07-07-1129
壬申幸西京.

#高麗史16卷-世家16-仁宗2-07-08-1129
戊寅入御新宮.

#高麗史16卷-世家16-仁宗2-07-09-1129
三月己卯朔御新宮乾龍殿受群臣賀上京留守近西京牧都護表賀.

#高麗史16卷-世家16-仁宗2-07-10-1129
癸未宴群臣.

#高麗史16卷-世家16-仁宗2-07-11-1129
庚寅至自西京赦. 詔曰: “因時乘變不常厥居自古而然海東先賢有言: ‘創宮闕於大花勢以延基業.’ 今旣相地創造新宮順時巡遊思有恩澤遍及中外: 其犯死罪者流配; 犯流以下原之; 曾配流者除不赦重罪外?許量移; 給還拓俊京妻子職田; 李之美兄弟許令任便聚居一處; 西京及所過州縣山川神*祗{祇}各加尊號; 新闕主山秩載祀典; 西京及所過州縣耆老孝順節義鰥寡孤獨篤廢疾者賜酒食仍賜物有差; 侍從官及西京文武官營造新闕官吏?賜爵一級; 下逮僕隸悉推恩澤.”

#高麗史16卷-世家16-仁宗2-07-12-1129
乙未幸妙通寺.

#高麗史16卷-世家16-仁宗2-07-13-1129
辛丑幸外帝釋院.

#高麗史16卷-世家16-仁宗2-07-14-1129
癸卯王視國學釋奠先聖獻以銀盤二事綾絹三十匹. 御敦化堂命大司成金富轍講書無逸篇使起居郞尹彦?及諸生講問大義. 賜宰樞侍臣學官諸生酒食. 學官諸生表賀.

#高麗史16卷-世家16-仁宗2-07-15-1129
丁未慮囚.

#高麗史16卷-世家16-仁宗2-07-16-1129
戊申幸普濟寺.

#高麗史16卷-世家16-仁宗2-07-17-1129
夏四月癸丑設金剛經道場於天成殿.

#高麗史16卷-世家16-仁宗2-07-18-1129
戊午王如安和寺.

#高麗史16卷-世家16-仁宗2-07-19-1129
庚申延佛骨於大安寺置仁德宮.

#高麗史16卷-世家16-仁宗2-07-20-1129
五月庚辰起居郞尹彦?左司諫鄭知常右正言權適上*?論時政得失王優納之.

#高麗史16卷-世家16-仁宗2-07-21-1129
丁亥移御延德宮冊任氏爲王妃.

#高麗史16卷-世家16-仁宗2-07-22-1129
庚寅移御壽昌宮.

#高麗史16卷-世家16-仁宗2-07-23-1129
甲辰詔曰: “先王之法正刑名詳分守大爲之備曲爲之防冠冕之式衣服之制上下有別尊卑不同故貴不以逼而賤不敢踰人心定矣逮德下衰法與時弊衣服無等而人不知節儉. 我太祖之開國也克愼儉德惟懷永圖景行華夏之法切禁丹狄之俗今則上自朝廷下至民庶競華靡之風襲丹狄之俗往而不返深可嘆也. 今朕庶幾率先以革末俗其乘輿服御之物皆去華尙質咨爾公卿大夫其體朕意奉而行之.”

#高麗史16卷-世家16-仁宗2-07-24-1129
六月戊申朔王如奉恩寺.

#高麗史16卷-世家16-仁宗2-07-25-1129
庚戌中書門下奏曰: “忠州人劉挺弑父. 其牧守及州吏不能敎民請皆下吏仍降州爲郡.” 王問左右對曰: “禮云: ‘?婁定公時有弑父者殺其人壞其室?其宮而止耳.’ 不言其所居州邑則降州爲郡非古法也.” 從之.

#高麗史16卷-世家16-仁宗2-07-26-1129
戊午慮囚.

#高麗史16卷-世家16-仁宗2-07-27-1129
辛酉設菩薩戒道場於重華殿.

#高麗史16卷-世家16-仁宗2-07-28-1129
秋七月丁丑朔太白晝見經天凡十五日.

#高麗史16卷-世家16-仁宗2-07-29-1129
戊戌幸王輪寺.

#高麗史16卷-世家16-仁宗2-07-30-1129
八月戊申御書籍所命承宣鄭沆讀宋朝忠義集. 王欲以聽政之暇與諸學士講學以壽昌宮側侍中邵台輔家爲書籍所?集文書令大司成金富轍禮部員外郞林完與諸儒臣更直.

#高麗史16卷-世家16-仁宗2-07-31-1129
癸亥移御仁德宮.

#高麗史16卷-世家16-仁宗2-07-32-1129
丙寅以久雨祈晴于山川佛宇.

#高麗史16卷-世家16-仁宗2-07-33-1129
辛未幸普濟寺.

#高麗史16卷-世家16-仁宗2-07-34-1129
乙亥幸外帝釋院.

#高麗史16卷-世家16-仁宗2-07-35-1129
閏月己卯遣兵部郞中崔灌如金賀天淸節.

#高麗史16卷-世家16-仁宗2-07-36-1129
九月丙午朔日食.

#高麗史16卷-世家16-仁宗2-07-37-1129
壬子王如安和寺.

#高麗史16卷-世家16-仁宗2-07-38-1129
庚申慮囚.

#高麗史16卷-世家16-仁宗2-07-39-1129
癸酉設百座道場于法王寺三日令內外齋僧三萬.

#高麗史16卷-世家16-仁宗2-07-40-1129
冬十月壬午分遣使於東北兩界宣諭諸城官吏問民疾苦點檢兵仗.

#高麗史16卷-世家16-仁宗2-07-41-1129
十一月乙卯遣胡仁穎如金賀正.

#高麗史16卷-世家16-仁宗2-07-42-1129
丙辰遣盧令?洪若伊如金進誓表. 曰: “使節賁來訓辭密諭俯?聞命凌兢失圖. 竊以周官司盟掌其盟約之法盟邦國之不?與萬民之犯命而詛其不信而已至於衰季春秋之時列國交相猜疑不能必於誠信而惟盟誓之爲先. 故詩人譏其屢盟而夫子與其胥命. 伏惟皇帝陛下至德高於帝先大信孚於天下光開一統奄有四方大邦震其威小邦懷其惠. 惟是小邑介在防隅聞眞人之作興先諸域而朝賀. 故得免防風之罪辱儀父之褒略諸細故待以殊禮錫之以邊鄙之地諭之以貢輸之式. 朝廷更無於他故屬國敢有於異心. 而嚴命?至敢不祗承謹當誓以君臣之義世修藩屛之職忠信之心有如?日苟或?變神其?之.” 又謝還送金鐵衣崔頗喜及無主馬匹表曰: “聖德方增大畏小懷而咸造龍光普被薄物細故而靡遺. 臣聞費書稱: ‘馬牛其風臣妾逋逃勿敢越逐祗復之.’ 此雖諸侯之事然其言有諧於墳典其敎不戾於帝王故編之乎聖人之書而次之於天子之命軌法萬世稱爲六經. 伏遇皇帝陛下神明?興威德兼備通達之屬莫不服從夷夏之民皆爲臣妾. ?惟下邑附近東隅處國奉藩早盡畏天之禮推恩字小已蒙割地之仁. ?承皇使之移文更覺宸慈之浹物在邊境之末事尙不遺忘見朝廷之至仁務爲寬厚. 顧惟孤寡何以勝堪. 瞻言咫尺之威第識拜命惟是春秋之事庶無後倫.”

#高麗史16卷-世家16-仁宗2-07-43-1129
庚申大霧晝晦凡十餘日.

#高麗史16卷-世家16-仁宗2-07-44-1129
丙寅移御壽昌宮.

#高麗史16卷-世家16-仁宗2-07-45-1129
癸酉遣文公裕如金謝賀生辰.

#高麗史16卷-世家16-仁宗2-07-46-1129
十二月丁丑大閱于東郊.

#高麗史16卷-世家16-仁宗2-07-47-1129
癸未慮囚.

#高麗史16卷-世家16-仁宗2-07-48-1129
庚子以大原公*효檢校太師守太保兼尙書令; 崔滋盛爲尙書左僕射?知政事; 文公仁爲吏部尙書知門下省事; 林景淸爲刑部尙書同知樞密院事; 李俊陽爲殿中監樞密院副使.

#高麗史16卷-世家16-仁宗2-08-01-1130
○(庚戌)八年春正月己酉幸神衆院.

#高麗史16卷-世家16-仁宗2-08-02-1130
庚戌金遣劉?來賀生辰.

#高麗史16卷-世家16-仁宗2-08-03-1130
庚午設帝釋道場于重華殿.

#高麗史16卷-世家16-仁宗2-08-04-1130
二月壬午移御仁德宮.

#高麗史16卷-世家16-仁宗2-08-05-1130
己丑移御壽昌宮.

#高麗史16卷-世家16-仁宗2-08-06-1130
三月壬子慮囚.

#高麗史16卷-世家16-仁宗2-08-07-1130
己未盧令?等還自金. 詔曰: “省所上稱謝進奉銀器茶布等物幷付進誓表事具悉. 朕不已而征見立?於二罪非常之慶遂誕告於四方. 卿?守王藩篤守臣節露囊章而展謝旅?貢以將誠載念忠嘉豈忘嘆尙. 有所合諭事件具如別錄至當深省以善後圖.” 別錄云: “昨遣伯淑宣諭去時止言保州虛城: ‘將來到彼若是所約事件一一畢從更加懇求卽當割賜.’ ?其金子?入朝所上表內妄稱: ‘投入戶口交付之事旣積歲年之久復由風土之殊罔有安存悉皆物故許令小國當取便宜.’ 致於回詔特諭: ‘尙托言於戶口未別奏於誓封. 但其事事以訖成忠於世世而可信所諭之言其或不定所得之地將何以憑.’ 又司古德韓昉等奉使亦仰如上具款議及回來奏稱將到語錄依前飾言: ‘臣父先王生前不獲前後屢降詔書未曾却有一起釋放戶口專俟將來進上誓表必以依從.’ 今覽來表文意似重訖無歸納戶口辭語必謂: ‘入賀生辰正朝至于橫使不失其時. ?又從命上訖誓表足絶猜貳故以不言交付之事.’ 若計前後新舊戶口其數不少無因俱爲物故除當日陣亡後因病卒者自無追索外至如身沒*?{須}有遺骸. 更或本身見在幷其諸子孫婆婦等戶?委疾速刷會見數具表奏聞卽當諒察. 如或果難依應所進誓章亦無爲定.” 又盧令?等在金國欲起館帝遣節度使班資成傳旨云: “昨來趙家父子背信因發軍生擒在此降封昏德公重昏侯屬次差發報諭使回言報諭回謝使進表. 卽日准到雖表內誓意尤重不錄遠近累次脅從投入戶口之語旣推誠立誓禮合專使上表却行附帶於禮不可. 至如表內事理了當也合恕容. 回次使副申覆國王後次具錄遠近新舊脅從投入戶數隨表進來.”

#高麗史16卷-世家16-仁宗2-08-08-1130
丁卯幸靈通寺.

#高麗史16卷-世家16-仁宗2-08-09-1130
夏四月甲戌宋遣進武校尉王正忠來王受詔于重華殿. 詔曰: “惟王緬受基圖夙同文軌乃附乘?之訊願修貢?之恭. 惟忠順以無他質神明而靡愧. 屬關聞聽良用嘆嘉. 言念比年實惟多故擧中原之生聚遭强敵之震驚旣涉地以彌深猶稱兵而未已. 玆移仗衛暫住江湖若信使之鼎來恐有司之不戒俟休邊警當問聘期. 毁晉館以納車庶無後悔閉漢關而謝質非用前規諒彼素懷體吾誠意.”

#高麗史16卷-世家16-仁宗2-08-10-1130
辛巳王如安和寺.

#高麗史16卷-世家16-仁宗2-08-11-1130
丁亥?于*大廟.

#高麗史16卷-世家16-仁宗2-08-12-1130
戊子日官奏今旱甚請禱雨于廟社山川從之.

#高麗史16卷-世家16-仁宗2-08-13-1130
知御史臺事李周衍中丞任元濬雜端皇甫讓侍御史高唐愈殿中侍御史文公元等上*?言時弊王只從二三事.

#高麗史16卷-世家16-仁宗2-08-14-1130
己丑賜朴東柱等及第.

#高麗史16卷-世家16-仁宗2-08-15-1130
辛丑門下侍中李公壽與兩府大臣會議令百寮出米有差設齋于現聖靈通二寺爲國家禳災祈福.

#高麗史16卷-世家16-仁宗2-08-16-1130
五月丁巳設佛頂道場於重華殿七日.

#高麗史16卷-世家16-仁宗2-08-17-1130
六月壬申王如奉恩寺.

#高麗史16卷-世家16-仁宗2-08-18-1130
癸未雨雹.

#高麗史16卷-世家16-仁宗2-08-19-1130
乙酉設菩薩戒道場於重華殿.

#高麗史16卷-世家16-仁宗2-08-20-1130
丁亥慮囚.

#高麗史16卷-世家16-仁宗2-08-21-1130
癸巳以金富佾守太尉判秘書省事柱國; 金富軾判三司事; 崔滋盛判尙書禮部事; 文公仁判尙書刑部事.

#高麗史16卷-世家16-仁宗2-08-22-1130
秋七月甲辰承化伯禎卒.

#高麗史16卷-世家16-仁宗2-08-23-1130
乙卯供佛骨於重華殿.

#高麗史16卷-世家16-仁宗2-08-24-1130
庚申左遷侍御史高唐愈爲工部員外郞.

#高麗史16卷-世家16-仁宗2-08-25-1130
己巳宋使王政忠還附表云: “制辭坦明睿意懇惻恭承訓及不覺涕零. 恭惟皇帝陛下靈承帝遷紹撫皇統時惟多故乃艱難啓聖之期命靡有常保曆數在躬之慶. 顧惟下國邈在遐?第劇震驚莫能奔問惟有春秋之事可達意於明廷願踰朝夕之池獲升聞於行在豈圖微懇上簡淸衷特遣王人遠將皇命. 盖因邊警?緩聘期奉詔以旋?襟自失旣不能跋涉山海致命於勤王又未及奉遵典章?時而修貢徒抱疹心之痛阻修享上之恭情非有他神聽無妄. 祈天永祚但願宣王之重興拭目觀光行?肅愼之來賀瞻望宸極神魂飛揚.”

#高麗史16卷-世家16-仁宗2-08-26-1130
八月甲戌幸王輪寺.

#高麗史16卷-世家16-仁宗2-08-27-1130
癸巳遣崔梓如金賀天淸節.

#高麗史16卷-世家16-仁宗2-08-28-1130
乙未幸西京.

#高麗史16卷-世家16-仁宗2-08-29-1130
壬子命置呵?波拘神道場于弘慶院般若道場于選軍廳皆二七日從妙淸之言也.

#高麗史16卷-世家16-仁宗2-08-30-1130
乙卯慮囚.

#高麗史16卷-世家16-仁宗2-08-31-1130
冬十月壬申至自西京詔曰: “寡人以凉德承襲祖業克艱克愼若涉?淵. 日者陰陽家流據古人之言奏請西幸朕從而行之今已還闕. 將以小恩普及中外其犯死罪除刑流配流以下原之曾配流者宥之其不可除者許令量移. 加所過山川神*祗{祇}號行從及西京文武員寮吏人各加同正職掌固入仕雜類賜物有差. 饗耆年及孝順節義鰥寡孤獨篤?疾賜物有差.”

#高麗史16卷-世家16-仁宗2-08-32-1130
癸酉以慶龍節慮囚.

#高麗史16卷-世家16-仁宗2-08-33-1130
丁丑設無能勝道場于選軍廳三七日從妙淸之言也.

#高麗史16卷-世家16-仁宗2-08-34-1130
辛卯宴宰樞于便殿咨訪政事夜分乃罷.

#高麗史16卷-世家16-仁宗2-08-35-1130
十一月甲辰遣閤門副使李?如金謝賀生辰.

#高麗史16卷-世家16-仁宗2-08-36-1130
庚戌遣殿中內給事崔允淑如金賀正.

#高麗史16卷-世家16-仁宗2-08-37-1130
乙卯移御壽昌宮.

#高麗史16卷-世家16-仁宗2-08-38-1130
壬戌諫議安稷崇等上*?論時政.

#高麗史16卷-世家16-仁宗2-08-39-1130
十二月乙酉遣左司郞中金端如金請免追索保州投入人口. 表曰: “聞命以還精爽震越草芥之懇輒復剖陳神聖之慈冀賜矜察退惟踰僭愈切兢惶. 伏念臣?然薄材職是小國値眞人之受命興大業以統天卽慕義以入朝遂稱藩而修貢皇帝陛下仁深解網德厚包荒諒其面內之勤推之字小之惠. 天會四年丙午九月日遣宣諭使高伯淑來傳詔旨亦有口宣保州城更不收復其投來人口亦令小國取便. 臣當時??下階拜受明命嘉與臣民??感戴區區之心已兼表謝. 又天會六年戊申十二月日報諭使司古德韓昉來傳別錄: ‘保州之地初有詔諭更不收復意謂必能祇率舊章遵奉王室故朝廷不愛其地特行割賜爾後數歲尙未進納誓表於理豈爲便穩. 及自來脅從幷逃移戶口其數頗多皆稱物故殆未可亮.’ 又昨來?旨: ‘許賜保州?無一城境內語句兼未?定界至. 自是見得係內地分宜約束封吏. 右上數事爾國果能推誠享上卽納誓表皎然自明朝廷亦當回賜誓詔兼別降指揮申?封疆一切務從寬大成長久之計.’ 又韓昉移文館人曰: ‘朝廷方以大信示天下肯欺爾國.’ 臣受言書之明白感德意之殊尤指天誓心拜獻章表竊意宸慈俯賜誓詔而璽書?至訓?加嚴彷徨憂懼不知所圖. ?念人物投來之事是臣父先王未獲臣事上國時薄物細故而責之若此非特乖小國慶賴之心亦恐非朝廷以至仁大德寵綏下藩之意此臣所以披肝瀝血干冒天威不能自止者也. 伏望皇帝陛下俯回明炤深賜哀憐法先王綏遠之經用大漢釋逃之制. 特允至誠之請曲推全度之恩雖小陋以無能必激?而論報葵藿之志向白日以長傾江漢之流朝滄海而不息皇天后土鑑臣此言.” 回詔曰: “省所上表幷進奉御服衣帶銀器合物等. 卿志存?輔職在正封稽首稱藩務?畏天之義充庭祗貢聿陳享上之儀言念忠勤不忘嘉嘆. 所告奏事續當報諭.”

#高麗史16卷-世家16-仁宗2-08-40-1130
甲午醮于闕庭.

#高麗史16卷-世家16-仁宗2-08-41-1130
丙申以文公仁?知政事; 金富軾爲政堂文學修國史; 林景淸知樞密院事; 李俊陽同知樞密院事; 任元?爲樞密院副使.

#高麗史16卷-世家16-仁宗2-09-01-1131
○(辛亥)九年春正月乙巳金遣李鉅烈來賀生辰. 丁未宴于重華殿.

#高麗史16卷-世家16-仁宗2-09-02-1131
庚戌鉅烈還附表以謝.

#高麗史16卷-世家16-仁宗2-09-03-1131
乙卯御史雜端鄭漸等上*?論時政得失.

#高麗史16卷-世家16-仁宗2-09-04-1131
二月丙子移御仁德宮.

#高麗史16卷-世家16-仁宗2-09-05-1131
己卯賜元子名昌遣使賜禮物權設東宮位於中書門下廳事受詔. 王御政事堂東帳殿觀禮仍宴宰樞臺諫.

#高麗史16卷-世家16-仁宗2-09-06-1131
辛巳齊安公*서卒.

#高麗史16卷-世家16-仁宗2-09-07-1131
三月辛丑設佛頂道場于天成殿.

#高麗史16卷-世家16-仁宗2-09-08-1131
甲辰制: “文官常?以上及翰林史館國學寶文閣式目都兵馬迎送都監行營錄事軍候員武官四品以上各上封事言軍國利害.”

#高麗史16卷-世家16-仁宗2-09-09-1131
戊午慮囚.

#高麗史16卷-世家16-仁宗2-09-10-1131
庚申右散騎常侍鄭俊侯知御史臺事李周衍等上*?論事.

#高麗史16卷-世家16-仁宗2-09-11-1131
癸亥制: “無伐木無?無卵掩?埋?葺東西大悲院濟危鋪以救民疾.

#高麗史16卷-世家16-仁宗2-09-12-1131
甲子禁諸生治老莊之學.

#高麗史16卷-世家16-仁宗2-09-13-1131
夏四月丙子王如安和寺.

#高麗史16卷-世家16-仁宗2-09-14-1131
戊寅改元子名徹以崔濡鄭俊侯爲左右詹事.

#高麗史16卷-世家16-仁宗2-09-15-1131
壬午移御壽昌宮.

#高麗史16卷-世家16-仁宗2-09-16-1131
己丑宋都綱卓榮來奏云: “少師劉光世遣將黃夜叉將大兵過江擊破金人. 橫尸蔽野降三千人半是漢人. 自兩浙至河北僅平安皇帝駐?越州改建炎五年爲紹興元年.” 王以榮所奏狀示宰輔曰: “前者侯章歸中孚來請援不能從又楊應誠欲假道入金又不從. 自念祖宗以來與宋結好蒙恩至厚而再不從命其如信義何.” 崔弘宰等皆言遣一介行李告奏便.

#高麗史16卷-世家16-仁宗2-09-17-1131
辛卯制曰: “尙書戶部卽古大司徒之職其以五典敎民.”

#高麗史16卷-世家16-仁宗2-09-18-1131
乙未再雩.

#高麗史16卷-世家16-仁宗2-09-19-1131
五月戊戌制: “每四孟月初視朝命官讀時令.”

#高麗史16卷-世家16-仁宗2-09-20-1131
辛丑大雨.

#高麗史16卷-世家16-仁宗2-09-21-1131
甲辰中書門下奏: “今重脩宮闕令兩府宰樞監督此所謂十羊九牧宜?員數.” 從之以平章事崔弘宰?知政事文公仁知樞密院事林景淸董其役.

#高麗史16卷-世家16-仁宗2-09-22-1131
丙午制: “令百官各寫太祖誡百寮書藏于家以訓子孫.”

#高麗史16卷-世家16-仁宗2-09-23-1131
乙丑太白晝見經天百餘日.

#高麗史16卷-世家16-仁宗2-09-24-1131
六月丙寅朔王如奉恩寺.

#高麗史16卷-世家16-仁宗2-09-25-1131
己卯慮囚.

#高麗史16卷-世家16-仁宗2-09-26-1131
庚辰設菩薩戒道場于重華殿.

#高麗史16卷-世家16-仁宗2-09-27-1131
制曰: “傳曰: ‘國之將興也視民如子將亡也視民如草芥.’ 故先王以不忍人之心行不忍人之政. 去冬營宮三道伐木民死於役者頗衆宜發官粟賻其妻子.”

#高麗史16卷-世家16-仁宗2-09-28-1131
丁亥?知政事李璹卒.

#高麗史16卷-世家16-仁宗2-09-29-1131
己丑慮囚.

#高麗史16卷-世家16-仁宗2-09-30-1131
秋七月癸卯慮囚?死罪五十六人杖配有人島.

#高麗史16卷-世家16-仁宗2-09-31-1131
丁巳幸王輪寺.

#高麗史16卷-世家16-仁宗2-09-32-1131
己未太白經天.

#高麗史16卷-世家16-仁宗2-09-33-1131
八月丁卯移御仁德宮.

#高麗史16卷-世家16-仁宗2-09-34-1131
壬申召兩府宰臣于便殿問軍國事.

#高麗史16卷-世家16-仁宗2-09-35-1131
丙子日官奏: “近來巫風大行*?{淫}祀日盛請令有司遠黜群巫.” 詔可. 諸巫患之*?{斂}財物貿銀甁百餘賂權貴. 權貴奏曰: “鬼神無形其虛實恐不可知一切禁之未便.” 王然之弛其禁.

#高麗史16卷-世家16-仁宗2-09-36-1131
乙酉西北面兵馬使奏: “金主率兵三萬到東京其意難測.” 王命臺省知制誥各上封事.

#高麗史16卷-世家16-仁宗2-09-37-1131
辛卯遣持禮使閣門祗候庾?如金東京.

#高麗史16卷-世家16-仁宗2-09-38-1131
癸巳遣兵部郞中王洙如金賀天淸節.

#高麗史16卷-世家16-仁宗2-09-39-1131
九月丙申以李公壽檢校太師守太傅門下侍中判吏部事; 崔思全守太尉門下侍郞平章事; 金珦檢校太尉守司空門下侍郞同中書侍郞平章事?仍令致仕; 加崔弘宰判吏部事; 崔滋盛檢校司空中書侍郞判兵部事; 文公仁檢校司徒中書侍郞平章事西京留守事; 金富軾檢校司空?知政事; 崔濡爲兵部尙書翰林學士承旨; 任元?同知樞密院事.

#高麗史16卷-世家16-仁宗2-09-40-1131
丁酉直門下省安稷崇右諫議李伸中書舍人林存左司諫崔?等奏曰: “東京持禮使書狀官崔逢深本武擧人書狀非其任又嘗大言國家與我壯士千人則可入金國虜其主來獻其狂妄如此竊恐生事不宜遣之.” 伏閤固爭三日不允.

#高麗史16卷-世家16-仁宗2-09-41-1131
戊戌太白晝見.

#高麗史16卷-世家16-仁宗2-09-42-1131
庚子王如安和寺.

#高麗史16卷-世家16-仁宗2-09-43-1131
癸丑慮囚.

#高麗史16卷-世家16-仁宗2-09-44-1131
壬戌庾?以金主幸東京不達而還.

#高麗史16卷-世家16-仁宗2-09-45-1131
冬十月甲子朔設佛頂道場于天成殿.

#高麗史16卷-世家16-仁宗2-09-46-1131
癸酉幸法王寺設百座道場三日命內外齋僧三萬.

#高麗史16卷-世家16-仁宗2-09-47-1131
庚辰王妃任氏生子晧遣御史大夫任元濬賜敎書禮物.

#高麗史16卷-世家16-仁宗2-09-48-1131
十一月己亥遣禮部郞中高唐愈如金謝賀生辰.

#高麗史16卷-世家16-仁宗2-09-49-1131
庚戌遣尙衣奉御李仲衍如金賀正.

#高麗史16卷-世家16-仁宗2-09-50-1131
乙卯移御壽昌宮.

#高麗史16卷-世家16-仁宗2-09-51-1131
十二月辛未復遣持禮使庾?如金東京.

#高麗史16卷-世家16-仁宗2-09-52-1131
壬申慮囚.

#高麗史16卷-世家16-仁宗2-09-53-1131
壬午加崔弘宰檢校太傅; 崔濡判翰林院事; 任元?爲左散騎常侍.

#高麗史16卷-世家16-仁宗2-09-54-1131
己丑設般若道場于重華殿.

#高麗史16卷-世家16-仁宗2-10-01-1132
○(壬子)十年春正月己亥金遣永州觀察使高成山來賀生辰.

#高麗史16卷-世家16-仁宗2-10-02-1132
壬寅始修宮闕.

#高麗史16卷-世家16-仁宗2-10-03-1132
癸卯宴金使于仁明殿.

#高麗史16卷-世家16-仁宗2-10-04-1132
己酉高成山還附表以謝.

#高麗史16卷-世家16-仁宗2-10-05-1132
二月癸酉移御仁德宮.

#高麗史16卷-世家16-仁宗2-10-06-1132
乙亥移御壽昌宮.

#高麗史16卷-世家16-仁宗2-10-07-1132
辛巳遣禮部員外郞崔惟淸閤門祗候沈起如宋. 上表曰: “屬兩聖之遠征旣不能奔問官守及大人之繼照又未得稱慶闕庭. ?於戊申年國信使楊應誠欲假道入金命雖出於重嚴事固難於承?尋差單介冒貢?誠. 又於庚戌年王政忠來傳詔旨有俟休邊警當問騁期之語. 臣體訓旨之丁寧不敢致朝宗之禮感恩靈之優渥切欲伸歸嚮之勤遂陳?蟻之心控告雲天之鑑. 上尊周室?莫追晉伯之前功內屬漢庭冀不失朝鮮之舊事.”

#高麗史16卷-世家16-仁宗2-10-08-1132
壬午幸西京行過國學諸生迎謁前路養正齋生崔光遠上*?言時事.

#高麗史16卷-世家16-仁宗2-10-09-1132
三月癸巳設仁王道場于長樂殿.

#高麗史16卷-世家16-仁宗2-10-10-1132
甲午幸大華宮.

#高麗史16卷-世家16-仁宗2-10-11-1132
丙申宴群臣于乾龍殿.

#高麗史16卷-世家16-仁宗2-10-12-1132
庚子移御九梯宮.

#高麗史16卷-世家16-仁宗2-10-13-1132
辛丑幸永明寺.

#高麗史16卷-世家16-仁宗2-10-14-1132
壬寅御騏麟閣命國子司業尹彦?講易乾卦令承宣鄭沆禮部郞中李之?起居注鄭知常等問難.

#高麗史16卷-世家16-仁宗2-10-15-1132
癸卯命鄭沆講禮記中庸篇又命題使大學博士郭東珣等十八人賦詩.

#高麗史16卷-世家16-仁宗2-10-16-1132
丙午設仁王道場于觀風殿.

#高麗史16卷-世家16-仁宗2-10-17-1132
庚戌御長樂門外帳殿閱射.

#高麗史16卷-世家16-仁宗2-10-18-1132
己未金東京持禮使烏彦貞來.

#高麗史16卷-世家16-仁宗2-10-19-1132
夏四月己巳以睿宗忌辰如長慶寺行香.

#高麗史16卷-世家16-仁宗2-10-20-1132
辛未守太尉判?書省事金富佾卒.

#高麗史16卷-世家16-仁宗2-10-21-1132
壬申設藏經道場于天成殿.

#高麗史16卷-世家16-仁宗2-10-22-1132
甲戌以鄭沆尹彦?鄭知常再赴經筵講經?賜花犀帶一腰.

#高麗史16卷-世家16-仁宗2-10-23-1132
丙戌御龍舟于大同江以忌月樂懸而不作. 鄭知常奏: “禮有忌日未聞有忌月. 若有忌月則有忌年矣請作樂以副都人士女之望.” 制可.

#高麗史16卷-世家16-仁宗2-10-24-1132
閏月甲午至自西京赦入御仁德宮.

#高麗史16卷-世家16-仁宗2-10-25-1132
乙未移御壽昌宮.

#高麗史16卷-世家16-仁宗2-10-26-1132
丁未賜崔光遠等及第.

#高麗史16卷-世家16-仁宗2-10-27-1132
五月丙子御史大夫任元濬等以貢院試題錯誤上奏請追奪今年及第名牌改試不報. 元濬等退而待罪臺空凡七日又國學生井彦伯等五十人上書請改試. 命國子司業李之?宣諭諸生曰: “謗?朝政固有常刑今姑赦之汝等宜精修行藝以待來選.”

#高麗史16卷-世家16-仁宗2-10-28-1132
癸未崔惟淸等還自宋. 回詔曰: “朕省方南國通道東藩載嘉享上之恭重有觀光之請歸視事於宰旅將效勤誠會諸侯於塗山更?寡德爰卽乘輿之所幸以須信使之來庭顧秋塞馬肥或戒嚴之未暇而春潮舟穩庶利涉以無虞.”

#高麗史16卷-世家16-仁宗2-10-29-1132
六月庚寅朔王如奉恩寺.

#高麗史16卷-世家16-仁宗2-10-30-1132
丙申平章事崔滋盛吏部侍郞林存罷.

#高麗史16卷-世家16-仁宗2-10-31-1132
甲辰設菩薩戒道場于重華殿.

#高麗史16卷-世家16-仁宗2-10-32-1132
秋七月庚午復以崔滋盛爲中書侍郞同平章事.

#高麗史16卷-世家16-仁宗2-10-33-1132
京城饑穀貴物賤. 銀甁一事直米五碩; 小馬一匹一碩; ?牛一頭四斗; 布一匹六升. 街巷餓?相望.

#高麗史16卷-世家16-仁宗2-10-34-1132
八月己酉左正言朴挺?伏閤上*?言事三日不報.

#高麗史16卷-世家16-仁宗2-10-35-1132
壬子彗見長三尺.

#高麗史16卷-世家16-仁宗2-10-36-1132
九月甲子王如安和寺.

#高麗史16卷-世家16-仁宗2-10-37-1132
辛未慮囚.

#高麗史16卷-世家16-仁宗2-10-38-1132
壬申出御天壽寺.

#高麗史16卷-世家16-仁宗2-10-39-1132
冬十月甲午移御國淸寺.

#高麗史16卷-世家16-仁宗2-10-40-1132
丙申還御大明宮.

#高麗史16卷-世家16-仁宗2-10-41-1132
辛亥御崇文殿閱射中者賜物有差.

#高麗史16卷-世家16-仁宗2-10-42-1132
十一月甲子移御壽昌宮.

#高麗史16卷-世家16-仁宗2-10-43-1132
己卯制曰: “朕以凉德獲承祖業適當衰季累更變故夙夜勉勵庶幾中興. 訓有之曰: ‘積數萬歲必得冬至甲子日月五星皆會于子謂之上元以爲曆始開闢以來聖人之道從此而行.’ 今遇十一月初六日冬至其夜半値甲子爲三元之始可以革舊鼎新爰命有司擧古賢遺訓創西京大華闕. 咨爾三事大夫百官庶事共圖惟新之政以增永世之休.”

#高麗史16卷-世家16-仁宗2-10-44-1132
庚辰御明仁殿. 下制曰: “朕以幼?卽位未堪家多難. 雖臨政而願治不遑康寧固無德以處宜凡所施爲不克當天心. 是以山崩水湧變異繼作慄慄危懼若將隕于深淵尙賴耆舊忠義之臣匡救之力革去舊?一新政理. 顧以不能處置事無大小動輒害於國體者多矣然所大惜者惟丙午一事耳. ?惟外家形勢熾甚僭?過度不可沮止圖爲不軌竊窺神器祖宗基緖幾至墜失. 故出於不得已聽有司之議徇法定罪. 噫大義滅親古亦有之然親親之恩天性自然每一念來痛心切骨. 抑所謂黨與者雖附權托勢豈其一切與圖不軌. 故數下寬宥之令而有司不體朕心上言不已必欲罪以不臣至使人心扇動中外騷然懼罪憂憤致傷和氣. 除已流竄者定罪書名于史籍外凡所有刑駁文簿藏在有司者悉皆焚之外庭蕩滌瑕垢大開自新之路. 自今以後文武之臣惟以是非善惡褒貶黜陟不復汚以前事. 如拓俊京罪惡極重然其功亦有可錄法當功罪相除可還其子職田除蔡碩李侯進外其妻子不復坐. 此亦罪人不?之義也. 書曰: ‘令出惟行不惟反.’ 自丙午以來下旨數四而有司不肯奉行. 臣不行君令國體所以漸輕也朕甚患之. 自今以後若有敢言此事者以違制論.”

#高麗史16卷-世家16-仁宗2-10-45-1132
十二月庚子慮囚.

#高麗史16卷-世家16-仁宗2-10-46-1132
丁未以金富軾守司空中書侍郞同中書門下平章事; 李俊陽爲尙書左僕射; 李寵麟?知政事; 崔濡爲吏部尙書知樞密院事.

#高麗史16卷-世家16-仁宗2-11-01-1133
○(癸丑)十一年春正月癸亥金遣高陳可來賀生辰.

#高麗史16卷-世家16-仁宗2-11-02-1133
二月庚子移御仁德宮.

#高麗史16卷-世家16-仁宗2-11-03-1133
癸卯臨軒冊封元子徹爲王太子. 冊曰: “易: ‘以一索爲長男之位.’ 記: ‘以三善爲世子之禮.’ 古之王者曷嘗不封立上嗣以固宗廟社稷之本以定君臣父子之分. 咨爾元子天賦英銳之性幼挺岐?之表雅不好弄自知嚮學讀書若宿習揮翰若神助德行?於元良天序當於儲貳必能承匕?之嚴塞中外之望今遣使冊爾爲王太子. 於戱惟至仁可以主重器惟作善可以保令名爾其愼時習敏厥修*?遠邪?之人親近方正之士惟忠孝之是務非禮義而勿踐丕承祖宗之耿光以永邦家之景業.”

#高麗史16卷-世家16-仁宗2-11-04-1133
甲辰移御壽昌宮.

#高麗史16卷-世家16-仁宗2-11-05-1133
乙巳遣韓惟忠李之?如宋謝恩行至洪州海上遇風幾覆貢?霑濕不達而還.

#高麗史16卷-世家16-仁宗2-11-06-1133
三月庚申幸普濟寺.

#高麗史16卷-世家16-仁宗2-11-07-1133
丙寅慮囚.

#高麗史16卷-世家16-仁宗2-11-08-1133
庚午移御仁德宮以封王太子赦還御壽昌宮.

#高麗史16卷-世家16-仁宗2-11-09-1133
夏四月己丑以文公仁判尙書兵部事監脩國史; 崔濡?知政事判尙書工部事兼太子少保; 任元??知政事判翰林院事; 林景淸爲尙書右僕射; 任元濬同知樞密院事; 韓惟忠爲樞密院副使.

#高麗史16卷-世家16-仁宗2-11-10-1133
庚寅移御大明宮.

#高麗史16卷-世家16-仁宗2-11-11-1133
乙未王如安和寺.

#高麗史16卷-世家16-仁宗2-11-12-1133
甲辰制曰: “恒陽作?亢旱爲災. 竊恐政令煩苛刑法慘酷或困于獄人不堪其苦. 京官及兩京留守兩界兵馬使諸道按廉使親監牢獄挺重囚出輕繫.”

#高麗史16卷-世家16-仁宗2-11-13-1133
戊申設金剛經道場于崇文殿七日.

#高麗史16卷-世家16-仁宗2-11-14-1133
五月乙丑詔曰: “朕以薄德適遭厄會宮室燒焚倉?空?朝廷未正風俗淆薄. 而政理寡術施設乖方上下人心日益頑鄙遠近民業日益彫殘. 夙夜恐懼不遑寧處. 今諫官奏曰: ‘京畿山野蝗?食松.’ 此盖國多邪人朝無忠臣. 天意若曰: ‘居位食祿無功如蟲矣救之不早則兵起擧有道置高位災可消也.’ 古人云: ‘臣安祿位玆謂貪厥災?食根德無常玆謂煩?食葉不黜無德?食本與東作爭?食莖蔽惡生??食心.’ 昔晉武帝寵任賈充楊駿有?蝗此不黜無德之?也. 梁大同初蝗食松栢葉. 京房曰: ‘食祿而不益聖化天視以??無益於人而食萬物此公卿食祿無益之應也天災以類而見知臣莫若君請進賢退不肖而剛斷不疑.’ 此乃有司善則稱君過則稱己引咎自陳耳. 朕求理雖切而德實不類政弊民殘. 旣不能知人可用者遺之無用者陞之庸人鄙夫濫進列位營私害公貨賂大行公道閉塞爲害滋久. 其懷忠抱節可以裨益者畏害??隨俗進退此上天所以降災異也. 今宰輔群公引古論列者方將善善惡惡激淸國事者也朕雖不敏昌言?議敢不樂從. 凡有內外官僚其有貪汚謀利暴惡殘人或懦怯不肖無益有損者非不知之然不敎而誅謂之虐習俗已久遽置罪責朕所不忍. 有司宜丁寧告諭使之自新. 苟不革心長惡不悛者勿論親?貴賤皆繩以法其有淸白奉公節義殊異者宜各褒擧.”

#高麗史16卷-世家16-仁宗2-11-15-1133
丙寅集巫三百餘人于都省廳祈雨.

#高麗史16卷-世家16-仁宗2-11-16-1133
壬申徙市.

#高麗史16卷-世家16-仁宗2-11-17-1133
御崇文殿命平章事金富軾講易尙書使翰林學士承旨金富儀知奏事洪??承宣鄭沆起居注鄭知常司業尹彦?等問難.

#高麗史16卷-世家16-仁宗2-11-18-1133
甲戌命金富儀講書洪範.

#高麗史16卷-世家16-仁宗2-11-19-1133
戊寅命尹彦?講中庸.

#高麗史16卷-世家16-仁宗2-11-20-1133
六月乙酉王如奉恩寺.

#高麗史16卷-世家16-仁宗2-11-21-1133
庚寅慮囚.

#高麗史16卷-世家16-仁宗2-11-22-1133
戊戌設菩薩戒道場于崇文殿.

#高麗史16卷-世家16-仁宗2-11-23-1133
己亥又聚巫禱雨辛丑令百僚設齋以禱.

#高麗史16卷-世家16-仁宗2-11-24-1133
乙巳再雩庚戌三雩.

#高麗史16卷-世家16-仁宗2-11-25-1133
制曰: “近來世道漸降風俗?薄不孝不友或棄孤幼去妻妾或居憂遊蕩父母骸骨權?寺宇至有累年不葬者. 宜令有司?察治罪如有貧不能襄事者官給葬費.”

#高麗史16卷-世家16-仁宗2-11-26-1133
辛亥左遷崔弘宰守司空右僕射; 以李俊陽爲中書侍郞平章事.

#高麗史16卷-世家16-仁宗2-11-27-1133
秋七月甲子御壽樂堂命金富軾講易乾卦丁卯又講泰卦.

#高麗史16卷-世家16-仁宗2-11-28-1133
辛未大雨.

#高麗史16卷-世家16-仁宗2-11-29-1133
庚辰移御壽昌宮.

#高麗史16卷-世家16-仁宗2-11-30-1133
八月壬辰幸普濟寺.

#高麗史16卷-世家16-仁宗2-11-31-1133
辛丑幸外帝釋院.

#高麗史16卷-世家16-仁宗2-11-32-1133
賜金于蕃等及第.

#高麗史16卷-世家16-仁宗2-11-33-1133
九月甲寅遣禮賓少卿鄭澤如金賀天淸節.

#高麗史16卷-世家16-仁宗2-11-34-1133
戊午王如安和寺.

#高麗史16卷-世家16-仁宗2-11-35-1133
乙丑幸妙通寺.

#高麗史16卷-世家16-仁宗2-11-36-1133
丙寅慮囚.

#高麗史16卷-世家16-仁宗2-11-37-1133
庚辰門下侍中致仕李瑋卒.

#高麗史16卷-世家16-仁宗2-11-38-1133
冬十月辛丑設百座道場命內外齋僧三萬.

#高麗史16卷-世家16-仁宗2-11-39-1133
丙午親饗年八十以上老人及孝順節義鰥寡孤獨篤廢疾者賜物有差.

#高麗史16卷-世家16-仁宗2-11-40-1133
丁未金東京回謝使殿中侍御史高安元來.

#高麗史16卷-世家16-仁宗2-11-41-1133
十一月戊午遣郞中金永錫如金謝賀生辰.

#高麗史16卷-世家16-仁宗2-11-42-1133
甲子移御延慶宮.

#高麗史16卷-世家16-仁宗2-11-43-1133
遣愼和之如金賀正.

#高麗史16卷-世家16-仁宗2-11-44-1133
丁卯移御壽昌宮.

#高麗史16卷-世家16-仁宗2-11-45-1133
癸酉以文公美判吏部事.

#高麗史16卷-世家16-仁宗2-11-46-1133
甲戌起居郞鄭知常奏: “長公主年壯不可久留大內請出嫁.”

#高麗史16卷-世家16-仁宗2-11-47-1133
戊寅兩日?出.

#高麗史16卷-世家16-仁宗2-11-48-1133
以崔允儀爲殿中內給事; 李仲孚爲起居舍人.

#高麗史16卷-世家16-仁宗2-11-49-1133
十二月己亥以金富軾判兵部事; 崔濡判禮部事; 任元?判工部事; 林景淸守司空; 任元濬爲禮部尙書知樞密院事; 金富儀爲吏部尙書; 康侯顯爲御史大夫.

#高麗史16卷-世家16-仁宗2-12-01-1134
○(甲寅)十二年春正月丁巳金遣諫議大夫張浩來賀生辰.

#高麗史16卷-世家16-仁宗2-12-02-1134
辛酉幸神衆院.

#高麗史16卷-世家16-仁宗2-12-03-1134
乙亥祭籍田始用大晟樂.

#高麗史16卷-世家16-仁宗2-12-04-1134
戊寅白虹貫日.

#高麗史16卷-世家16-仁宗2-12-05-1134
己卯以淨心爲三重大統知漏刻院事賜紫.

#高麗史16卷-世家16-仁宗2-12-06-1134
二月乙酉白氣貫日.

#高麗史16卷-世家16-仁宗2-12-07-1134
移御仁德宮.

#高麗史16卷-世家16-仁宗2-12-08-1134
丁亥宴群臣于延康殿. 故事封王太子則設宴値國家多事至是乃行.

#高麗史16卷-世家16-仁宗2-12-09-1134
丙申移御壽昌宮.

#高麗史16卷-世家16-仁宗2-12-10-1134
癸卯幸西京至馬川亭親從將軍金勇馬驚若有物驅之急逸過駕前勇墜地幾死.

#高麗史16卷-世家16-仁宗2-12-11-1134
己酉駕至大同江御龍船宴扈從宰樞侍臣及西京留守官忽北風暴起船上?幕器皿皆震動天氣大寒. 王遽起更衣促駕入宮.

#高麗史16卷-世家16-仁宗2-12-12-1134
三月甲寅移御大華闕. 駕初發暴風揚塵人馬不能前執傘者亦不能行. 王手執?頭入闕風小止.

#高麗史16卷-世家16-仁宗2-12-13-1134
甲子慮囚.

#高麗史16卷-世家16-仁宗2-12-14-1134
丁卯至自西京入御壽昌宮.

#高麗史16卷-世家16-仁宗2-12-15-1134
壬申以孝經論語分賜閭巷童稚.

#高麗史16卷-世家16-仁宗2-12-16-1134
夏四月己丑王如安和寺.

#高麗史16卷-世家16-仁宗2-12-17-1134
丁酉以任元?爲中書侍郞平章事.

#高麗史16卷-世家16-仁宗2-12-18-1134
戊戌隕霜.

#高麗史16卷-世家16-仁宗2-12-19-1134
丁未慮囚.

#高麗史16卷-世家16-仁宗2-12-20-1134
五月庚戌朔集巫于都省禱雨.

#高麗史16卷-世家16-仁宗2-12-21-1134
辛酉賜許洪材等及第.

#高麗史16卷-世家16-仁宗2-12-22-1134
丙寅詔曰: “近者天變異常旱災亦甚夙夜憂慮不知所爲. 惟爾三品以上各上封事陳弊政民?無有所諱.”

#高麗史16卷-世家16-仁宗2-12-23-1134
戊辰禱雨于諸陵及廟社山川. 王謁太祖眞殿流涕告曰: “臣實不德不能率先王之成憲政不足以亮天地和陰陽. 是以天降之災三月雪四月霜加以雷震人物四十餘所彌月不雨赤地千里民不聊生餓?相枕罪實在臣蒼生何辜庶幾洗心悔過祖訓是式. 詩曰: ‘父母先祖胡寧忍予.’ 伏望聖慈眷顧召集和氣鼓舞萬靈?然下雨使予小子與群臣百姓?受其福神亦永有所依.” 又移御大明宮下詔曰: “旱災方深田野枯槁恐失有年之望以貽艱食之憂. 慮有無辜誤滯牢獄其犯二罪除刑遠流流以下罪悉皆原免.”

#高麗史16卷-世家16-仁宗2-12-24-1134
徙市.

#高麗史16卷-世家16-仁宗2-12-25-1134
己巳再雩.

#高麗史16卷-世家16-仁宗2-12-26-1134
戊寅地震.

#高麗史16卷-世家16-仁宗2-12-27-1134
六月己卯朔集巫二百五十人于都省禱雨.

#高麗史16卷-世家16-仁宗2-12-28-1134
東京地震.

#高麗史16卷-世家16-仁宗2-12-29-1134
庚辰王如奉恩寺.

#高麗史16卷-世家16-仁宗2-12-30-1134
辛巳御大明宮壽樂堂命翰林學士金富儀講月令.

#高麗史16卷-世家16-仁宗2-12-31-1134
太白晝見經天.

#高麗史16卷-世家16-仁宗2-12-32-1134
甲申震西京大華闕乾龍殿.

#高麗史16卷-世家16-仁宗2-12-33-1134
庚寅慮囚.

#高麗史16卷-世家16-仁宗2-12-34-1134
辛卯幸靈通寺禱雨.

#高麗史16卷-世家16-仁宗2-12-35-1134
癸巳設菩薩戒道場于崇文殿.

#高麗史16卷-世家16-仁宗2-12-36-1134
甲午御壽樂堂命翰林學士鄭沆講詩七月篇.

#高麗史16卷-世家16-仁宗2-12-37-1134
己亥親醮闕庭.

#高麗史16卷-世家16-仁宗2-12-38-1134
秋七月甲子命寶文閣直學士尹彦?講月令.

#高麗史16卷-世家16-仁宗2-12-39-1134
庚午幸王輪寺.

#高麗史16卷-世家16-仁宗2-12-40-1134
乙亥大雨三日.

#高麗史16卷-世家16-仁宗2-12-41-1134
是月遣內侍鄭襲明鑿河于洪州蘇大縣以安興亭下海道爲衆流所激又有岩石之險往往覆舟或有獻議由蘇大縣境鑿河道之則船行捷利. 遣襲明發旁郡卒數千人鑿之竟未就.

#高麗史16卷-世家16-仁宗2-12-42-1134
八月庚辰移御壽昌宮.

#高麗史16卷-世家16-仁宗2-12-43-1134
庚子御明仁殿命翰林學士金富儀講書說命.

#高麗史16卷-世家16-仁宗2-12-44-1134
壬寅召山僧繼膺講華嚴經.

#高麗史16卷-世家16-仁宗2-12-45-1134
丙午遣借禮部侍郞朴景山如金賀天淸節.

#高麗史16卷-世家16-仁宗2-12-46-1134
九月丁未朔幸長源亭.

#高麗史16卷-世家16-仁宗2-12-47-1134
癸丑王以*文敬大后{文敬太后}忌辰幸敬天寺行香.

#高麗史16卷-世家16-仁宗2-12-48-1134
庚申慮囚.

#高麗史16卷-世家16-仁宗2-12-49-1134
冬十月戊子白虹貫日.

#高麗史16卷-世家16-仁宗2-12-50-1134
庚寅移御國淸寺.

#高麗史16卷-世家16-仁宗2-12-51-1134
甲午入御大明宮.

#高麗史16卷-世家16-仁宗2-12-52-1134
丁酉下詔曰: “舜曰: ‘咨爾二十有二人欽哉惟時亮天工.’ 盖非欽哉則有怠忽之患非惟時則有後時之悔. 夙夜匪懈欽哉之謂也時哉不可失惟時之謂也能欽哉惟時以亮天工則功之所以成也. 今聞百官無思盡?以仕國多以逋慢而曠職是以朝廷空事務廢. 是由元首叢?故股肱惰庶事墮固其所也. 然太甲賴伊尹以興桓公得管仲以覇. 凡百君子各揚其職同寅?恭興事造業以亮天工致朕於無過之地於國有無疆之休豈不美哉.”

#高麗史16卷-世家16-仁宗2-12-53-1134
十一月丙午朔移御壽昌宮.

#高麗史16卷-世家16-仁宗2-12-54-1134
戊申遣員外郞金永寬如金謝賀生辰.

#高麗史16卷-世家16-仁宗2-12-55-1134
壬戌遣戶部員外郞李軾如金賀正.

#高麗史16卷-世家16-仁宗2-12-56-1134
自十月至是月太白晝見經天.

#高麗史16卷-世家16-仁宗2-12-57-1134
十二月戊寅右正言黃周瞻希妙淸鄭知常意奏請稱帝建元不報.

#高麗史16卷-世家16-仁宗2-13-01-1135
○(乙卯)十三年春正月乙巳朔日食密雲不見.

#高麗史16卷-世家16-仁宗2-13-02-1135
戊申妙淸柳?趙匡等以西京反.

#高麗史16卷-世家16-仁宗2-13-03-1135
辛亥以金富軾爲元帥討之.

#高麗史16卷-世家16-仁宗2-13-04-1135
壬子訛言: “西京兵至金郊驛.” 西郊居民驚懼皆?家入城.

#高麗史16卷-世家16-仁宗2-13-05-1135
金遣桂州管內觀察使高春等來賀生辰.

#高麗史16卷-世家16-仁宗2-13-06-1135
甲寅斬金安鄭知常白壽翰.

#高麗史16卷-世家16-仁宗2-13-07-1135
乙卯西京將軍一孟亡來告賊狀甚詳. 王拜官賜居第.

#高麗史16卷-世家16-仁宗2-13-08-1135
乙丑詔曰: “朕觀自古有國家者孰不欲致治長*?{久}而治亂相尋者盖緣時君之明暗政敎之得失也. 朕以幼?卽政素無知人之明偏聽近習之說致有西都之亂俯仰深思不勝痛悔. 惟爾臺省侍從之臣朝野有志之士論列平西之策及時政之失朕躬之愆無有所諱.”

#高麗史16卷-世家16-仁宗2-13-09-1135
西人斬妙淸及柳?遣分司大附卿尹瞻請降.

#高麗史16卷-世家16-仁宗2-13-10-1135
辛未西京趙匡復叛.

#高麗史16卷-世家16-仁宗2-13-11-1135
二月壬午白虹貫日.

#高麗史16卷-世家16-仁宗2-13-12-1135
庚寅中書侍郞平章事致仕金珦卒.

#高麗史16卷-世家16-仁宗2-13-13-1135
丁酉門下侍郞平章事*政{致}仕崔弘宰卒.

#高麗史16卷-世家16-仁宗2-13-14-1135
辛丑金報哀使檢校右散騎常侍王政來. 癸卯王受詔. 詔曰: “上天降禍大行皇帝?疾彌留奄棄萬國攀慕哀號不克勝處. 朕欽承?訓繼迫輿情以??之躬嗣丕丕之業. 卿緬聞訃音諒極悲凝益勵乃心同底於理.”

#高麗史16卷-世家16-仁宗2-13-15-1135
閏月丁未報哀使還附表陳慰.

#高麗史16卷-世家16-仁宗2-13-16-1135
乙卯遣少卿金端侍御史李時敏如金弔喪.

#高麗史16卷-世家16-仁宗2-13-17-1135
壬戌下詔曰: “罪己勃興魯史嘉大禹之德改過不吝商書載成湯之明. 今率前脩以成其美. 朕以後?之?繼先世之?長於深宮之中暗諸經國之務憂勤夙夜雖增若涉之懷制馭奸雄尙乏先幾之見屬崇德之跋扈更丙午之擾攘?輿播遷宮室焚蕩上辱祖宗之委寄每辜基業之延洪. 適有陰陽之人出從鎬邑加之左右之薦待以大賢. 朕誠不明遂?其說乃創大華之新闕以期祖業之重興不思一己之勞屢訪西巡之駕. 而吉祥之應盖寡?異之生浸多訖無明徵空速衆謗,無成乃已. 朕方戒於聽從彼昏不知日有懷於怨望擅興軍馬囚械官員以天開表其年元以忠義號其軍額公然徵集兵卒意欲陵犯上都變出不圖勢將莫?. 自古大逆之罪孰與西都之人. 呂刑三千論罪莫先於無上舜功二十知人實本於去凶. 是用先誅內應之奸遂有元戎之遣. 然且約無掩擊待以歸降何逆命之至深乃?城而固拒. 久勞於外士卒經時而未還不已于行饋餉屬途而弗絶衆庶勞止遠近騷然. ?今慮已妨農久稽月捷興言及此莫知所然履霜堅?過本馴致痛心疾首罪實在予. 所冀在庭之臣勤王之卒奮其?力殲厥群凶上慰寡人之心次釋三韓之憤. 然後共補不逮有望於將來永言自新幾無於二過所有悔過自責之詔布告中外咸使聞知.”

#高麗史16卷-世家16-仁宗2-13-18-1135
壬申幸普濟寺.

#高麗史16卷-世家16-仁宗2-13-19-1135
三月乙酉遣戶部尙書金仁揆禮部郞中王昌胤如金賀登極.

#高麗史16卷-世家16-仁宗2-13-20-1135
壬寅幸現聖寺移御壽昌宮.

#高麗史16卷-世家16-仁宗2-13-21-1135
夏四月丁未以鄭旌淑爲尙書左僕射鷹揚軍上將軍.

#高麗史16卷-世家16-仁宗2-13-22-1135
癸丑王如安和寺.

#高麗史16卷-世家16-仁宗2-13-23-1135
乙卯?于*大廟.

#高麗史16卷-世家16-仁宗2-13-24-1135
六月癸卯朔王如奉恩寺.

#高麗史16卷-世家16-仁宗2-13-25-1135
己未宋遣迪功郞吳敦禮. 來曰: “近聞西京作亂?或難擒欲發十萬兵相助.”

#高麗史16卷-世家16-仁宗2-13-26-1135
秋七月庚寅移御仁德宮.

#高麗史16卷-世家16-仁宗2-13-27-1135
丁酉慮囚.

#高麗史16卷-世家16-仁宗2-13-28-1135
八月壬子御天成殿召兩府大臣及侍從官侍坐命翰林學士鄭沆讀唐鑑.

#高麗史16卷-世家16-仁宗2-13-29-1135
戊午移御壽昌宮.

#高麗史16卷-世家16-仁宗2-13-30-1135
九月壬申幸普濟寺.

#高麗史16卷-世家16-仁宗2-13-31-1135
乙亥吳敦禮還. 王附奏曰: “西京之賊已殲渠魁餘黨嘯聚據險自固. 欲速攻破慮多殺傷按兵圍城以待其降賊勢日窘破在朝夕. 竊念海外少邦邊鄙細故豈足上煩威靈故不敢控告. 今特遣使問助兵可否雖上感大朝字小之意但理有不便難以承當. ?海洋萬里險不可測天兵東下恐非便宜所下指揮乞行追寢.”

#高麗史16卷-世家16-仁宗2-13-32-1135
丁丑王如安和寺.

#高麗史16卷-世家16-仁宗2-13-33-1135
癸巳遣文承美盧顯庸等*?{齎}牒如宋.

#高麗史16卷-世家16-仁宗2-13-34-1135
冬十月丙午遣戶部郞中康福輿如金謝賀生辰.

#高麗史16卷-世家16-仁宗2-13-35-1135
己酉移御仁德宮.

#高麗史16卷-世家16-仁宗2-13-36-1135
幸法王寺設百高座道場仍命內外齋僧三萬.

#高麗史16卷-世家16-仁宗2-13-37-1135
癸丑幸外帝釋院.

#高麗史16卷-世家16-仁宗2-13-38-1135
移御壽昌宮.

#高麗史16卷-世家16-仁宗2-13-39-1135
十一月癸酉以韓惟忠爲禮部尙書同修國史; 李仲爲工部尙書知制誥; 又以林景淸守司空尙書左僕射樞密院使判三司事仍令致仕.

#高麗史16卷-世家16-仁宗2-13-40-1135
己卯以任元濬爲吏部尙書; 金富儀爲刑部尙書寶文閣大學士.

#高麗史16卷-世家16-仁宗2-13-41-1135
甲申遣員外郞郭東珣如金賀正.

#高麗史16卷-世家16-仁宗2-13-42-1135
丁酉遣郞中文公元如金賀萬壽節.

#高麗史16卷-世家16-仁宗2-13-43-1135
十二月甲辰慮囚.

#高麗史16卷-世家16-仁宗2-13-44-1135
庚戌太白晝見經天.

#高麗史16卷-世家16-仁宗2-13-45-1135
丙寅以崔濡守司空中書侍郞平章事; 任元?判刑部事; 金克儉爲尙書左僕射; 任元濬爲樞密院使; 金富儀知樞密院事知制誥; 李仲同知樞密院事.

#高麗史16卷-世家16-仁宗2-14-01-1136
○(丙辰)十四年春正月乙亥金遣泰州管內觀察使蕭綬來賀生辰.

#高麗史16卷-世家16-仁宗2-14-02-1136
二月壬寅設天帝釋道場于明仁殿三日.

#高麗史16卷-世家16-仁宗2-14-03-1136
丙辰金遣使來告太皇太后喪擧國素服三日.

#高麗史16卷-世家16-仁宗2-14-04-1136
丁巳金富軾會諸軍攻西京城陷趙匡自焚死. 戊午富軾奉表獻捷.

#高麗史16卷-世家16-仁宗2-14-05-1136
丙寅幸長源亭.

#高麗史16卷-世家16-仁宗2-14-06-1136
丁卯遣殿中監尹彦植左司諫崔允義如金弔祭.

#高麗史16卷-世家16-仁宗2-14-07-1136
三月己巳遣左承宣李之?殿中少監林儀下詔?諭征西將帥賜: 金富軾衣服鞍馬金帶金酒器香藥; 金正純金帶; 四軍兵馬使副判官以下銀絹綾羅有差. 西京內外老疾幼弱不能自存者量給米?恤又按行城內外寺院祠墓曾經破毁者?令修葺.

#高麗史16卷-世家16-仁宗2-14-08-1136
癸未以金富軾檢校太保守太尉門下侍中判尙書吏部事.

#高麗史16卷-世家16-仁宗2-14-09-1136
乙酉以陳淑爲禮部尙書同知樞密院事兼太子賓客.

#高麗史16卷-世家16-仁宗2-14-10-1136
夏四月己亥朔還御壽昌宮.

#高麗史16卷-世家16-仁宗2-14-11-1136
庚子金富軾凱還. 王謁景靈殿告平西賊.

#高麗史16卷-世家16-仁宗2-14-12-1136
丁未王如安和寺.

#高麗史16卷-世家16-仁宗2-14-13-1136
五月甲戌中軍兵馬使奏: “樞密院副使韓惟忠不顧國家安危凡兵機動輒防遮貶忠州牧使.”

#高麗史16卷-世家16-仁宗2-14-14-1136
己卯以西京平赦. 詔曰: “朕聞古典云: ‘無赦之國刑必平.’ 然今國家?厄之所致實由朕之不德. 西都人無故犯順不得已行師問罪勞弊甚重殺傷人命亦不少矣. 由是夙夜恐懼不敢遑寧庶幾優渥之澤普被於民咸與惟新以格善祥: 其犯大?以下悉皆原之; 從軍將卒有功者及陣亡者依丁亥年論賞; 兩京*閒驛吏賜復一年; 侍御史金阜內侍黃文裳校尉盧資挺奉命陷賊見害賜其子爵一級無子賜姪壻一人; 尹瞻韋瑾英在城中不與賊同謀見殺賜其子爵一級.”

#高麗史16卷-世家16-仁宗2-14-15-1136
六月戊戌王如奉恩寺.

#高麗史16卷-世家16-仁宗2-14-16-1136
辛亥慮囚.

#高麗史16卷-世家16-仁宗2-14-17-1136
己未太白晝見經天.

#高麗史16卷-世家16-仁宗2-14-18-1136
八月乙卯幸長源亭.

#高麗史16卷-世家16-仁宗2-14-19-1136
九月乙亥遣金稚規劉待擧如宋明州. 牒云: “伏審近商客陳舒*?{齎}到公憑: ‘今來夏國差到使人欲同使臣前去高麗議事差遣陳舒往高麗於本國掌管事務官處密諭此意仍取回報前來.’ 惟三韓自漢唐以來世事中原易其衣裳習其禮義?我祖宗內附二百年于玆受累聖待遇之恩至深至厚豈不欲一心以守藩臣之度哉. 而與金國疆域相接不得已請和設聞遣使與夏人偕來議事必爲陰與爲謀. 因此猜怒兵出有名則小國成敗未可得知. 若微我爲之藩屛則淮浙之濱與金爲隣固非上國之利也. 又上國因興師取道於我則彼亦由此以行然則沿海諸縣必警備之不暇矣. 頃楊尙書至只欲與彼講好非有兵革之事尙不能副稱使旨. 至今擧國待罪者豈有他哉其勢如前所陳耳. 伏望執事熟計之無使小國結怨於金上國亦無唇亡齒寒之憂幸甚.” 宋明州回牒. 略云: “奉行在樞密院?字奏勘會昨遣吳敦禮*?{齎}詔書兼令商人陳舒前去. 盖緣朝廷自祖宗以來眷待諸國恩義甚厚至靖康兵火之後使命稍艱近者夏國密使到都督行府因遣敦禮講明舊好且聞彼與金切隣因臣使往來當得兩宮安問耳. 至興兵應援假途?征皆敦禮等專對之辭非朝廷指授宜深見諒無致自疑.”

#高麗史16卷-世家16-仁宗2-14-20-1136
冬十月乙未朔遣大府少卿申至?如金謝賀生辰.

#高麗史16卷-世家16-仁宗2-14-21-1136
辛丑盜竊元陵祭器殺守陵三人.

#高麗史16卷-世家16-仁宗2-14-22-1136
丙午幸天壽寺.

#高麗史16卷-世家16-仁宗2-14-23-1136
甲寅還宮.

#高麗史16卷-世家16-仁宗2-14-24-1136
丙辰知樞密院事金富儀卒.

#高麗史16卷-世家16-仁宗2-14-25-1136
十一月丙子移御仁德宮.

#高麗史16卷-世家16-仁宗2-14-26-1136
遣少卿李有開如金賀正.

#高麗史16卷-世家16-仁宗2-14-27-1136
己丑遣禮部侍郞李仁實如金賀萬壽節.

#高麗史16卷-世家16-仁宗2-14-28-1136
庚寅樞密院知奏事鄭沆卒.

#高麗史16卷-世家16-仁宗2-14-29-1136
十二月辛丑慮囚.

#高麗史16卷-世家16-仁宗2-14-30-1136
庚申以崔濡爲太子太保; 金克儉李資德任元濬??知政事; 陳淑爲兵部尙書知樞密院事.

#高麗史16卷-世家16-仁宗2-15-01-1137
○(丁巳)十五年春正月己巳金遣中書舍人吳激來賀生辰.

#高麗史16卷-世家16-仁宗2-15-02-1137
二月戊申移御壽昌宮.

#高麗史16卷-世家16-仁宗2-15-03-1137
三月丁卯幸長源亭.

#高麗史16卷-世家16-仁宗2-15-04-1137
戊辰以任元?檢校太保守司徒判?書省事.

#高麗史16卷-世家16-仁宗2-15-05-1137
乙亥西京地震.

#高麗史16卷-世家16-仁宗2-15-06-1137
戊子賜李信等及第.

#高麗史16卷-世家16-仁宗2-15-07-1137
以任元濬爲中書侍郞同中書門下平章事判刑部事; 李資德判戶部事; 康侯顯爲吏部尙書知門下省事判工部事.

#高麗史16卷-世家16-仁宗2-15-08-1137
夏四月辛丑王如敬天寺.

#高麗史16卷-世家16-仁宗2-15-09-1137
癸卯出御天壽寺甲寅還宮.

#高麗史16卷-世家16-仁宗2-15-10-1137
金稚規劉待擧回自宋. 詔云: “干戈震擾老稚轉移賴前好之不忘憫吾民之久寓假舟楫之利旣獲以歸返廬井之安各得其所. 尙慮遺氓之多有更煩惠澤以哀斯?涉信潮. 盡離遐嶠?疆而守雖有限於封圻愛人之心諒無分於南北有嘉誠節深副朕懷.”

#高麗史16卷-世家16-仁宗2-15-11-1137
乙卯雨雹.

#高麗史16卷-世家16-仁宗2-15-12-1137
五月乙亥巷市.

#高麗史16卷-世家16-仁宗2-15-13-1137
己卯禱雨于廟社己丑又祭天禱雨.

#高麗史16卷-世家16-仁宗2-15-14-1137
庚寅大雨.

#高麗史16卷-世家16-仁宗2-15-15-1137
六月壬辰王如奉恩寺.

#高麗史16卷-世家16-仁宗2-15-16-1137
庚子慮囚.

#高麗史16卷-世家16-仁宗2-15-17-1137
乙巳設菩薩戒道場於明仁殿.

#高麗史16卷-世家16-仁宗2-15-18-1137
秋七月丙子門下侍中致仕李公壽卒.

#高麗史16卷-世家16-仁宗2-15-19-1137
九月乙丑慮囚.

#高麗史16卷-世家16-仁宗2-15-20-1137
丙寅王如安和寺.

#高麗史16卷-世家16-仁宗2-15-21-1137
丁卯出御長源亭冬十月乙卯還宮.

#高麗史16卷-世家16-仁宗2-15-22-1137
閏月戊寅設百座道場於宣慶殿三日命中外齋僧三萬.

#高麗史16卷-世家16-仁宗2-15-23-1137
十一月癸巳遣兵部員外郞柳昴如金謝賀生辰.

#高麗史16卷-世家16-仁宗2-15-24-1137
庚子遣工部員外郞魯洙賀正.

#高麗史16卷-世家16-仁宗2-15-25-1137
戊申遣禮部郞中李亮如金賀萬壽節.

#高麗史16卷-世家16-仁宗2-15-26-1137
丁巳靑赤暈貫日太白晝見經天.

#高麗史16卷-世家16-仁宗2-15-27-1137
十二月甲子以崔濡守司徒太子太傅; 金克儉守司空?知政事太子少師; 李資德任元濬?知政事太子少保; 陳淑爲兵部尙書知樞密院事; 崔溱爲左散騎常侍樞密院副使太子賓客.

#高麗史16卷-世家16-仁宗2-15-28-1137
壬申判國子監事文公仁卒.

#高麗史16卷-世家16-仁宗2-16-01-1138
○(戊午)十六年春正月甲午金遣永州管內觀察使杜誼來賀生辰.

#高麗史16卷-世家16-仁宗2-16-02-1138
二月癸亥遣持禮使閣門祗候崔沔如金東京.

#高麗史16卷-世家16-仁宗2-16-03-1138
甲子設消?道場于明仁殿五日.

#高麗史16卷-世家16-仁宗2-16-04-1138
乙亥王如興王寺.

#高麗史16卷-世家16-仁宗2-16-05-1138
壬午詔曰: “帝王之德謙遜爲先. 故老子曰: ‘王公自稱孤寡不穀’; 漢光武詔: ‘上書不得言聖’; 仲尼亦不居仁聖. 而今臣下尊君推美稱謂過當甚不合理. 今後凡上章*?及公行案牘毋得稱神聖帝王.”

#高麗史16卷-世家16-仁宗2-16-06-1138
三月戊戌以陳淑爲右僕射; 李仲爲吏部尙書判御史臺事.

#高麗史16卷-世家16-仁宗2-16-07-1138
庚子慮囚.

#高麗史16卷-世家16-仁宗2-16-08-1138
宋商吳迪等六十三人持宋明州牒來報: “徽宗皇帝及寧德皇后鄭氏崩于金.”

#高麗史16卷-世家16-仁宗2-16-09-1138
壬子賜李大有等及第.

#高麗史16卷-世家16-仁宗2-16-10-1138
夏四月癸亥王如興王寺.

#高麗史16卷-世家16-仁宗2-16-11-1138
丁卯雨雹.

#高麗史16卷-世家16-仁宗2-16-12-1138
五月甲午幸普濟寺.

#高麗史16卷-世家16-仁宗2-16-13-1138
庚子命有司錄囚. 詔曰: “朕以寡昧獲在尊位無德享天無恩及物. 綱紀日廢人民凋?夙夜祗懼不敢遑寧. 願以至誠格天地之和氣宜令有司備物致祭國內名山大川. 自五月十六日昧爽前內外大?以下罪悉原之. 前配流者量移. 諸色軍人雜類賜物有差. 令中外官司及按察使等揚淸激濁救民疾苦.”

#高麗史16卷-世家16-仁宗2-16-14-1138
庚戌改諸殿閣及宮門名御書額號: 會慶殿改宣慶; 乾德改大觀; 文德改修文; 延英改集賢; 宣政改薰仁; 膺乾改乾始; 長齡改奉元; 宣明改穆淸; 含元改靜德; 萬壽改永壽; 重光改康安; 乾明改儲祥; 宴親改穆親; 玄德改萬寶; 明慶改金明; 慈和改集禧; 五星改靈憲; 正陽改肅和; 壽春宮改麗正; 望雲樓改觀祥; 宜春改韶暉; ?闔門改雲龍; 神鳳改儀鳳; 春德改?通; 大初改泰定; 會同改利賓; 昌德改興禮; 左右承天改通嘉; 延壽改敦化; 長寧改朝仁; 宣化改通仙; 開慶改皇極; 景陽改陽和; 金馬改延明; 天祐改紫宸; 通天改永通; 安祐改純祐; 興泰改芬芳; 陽春改廣陽; *大平{太平}改重明; 百福改保和; 通慶改成德; 東華改麗景; 西華改向成; 永安改興安; 大淸改淸寧; 左右宣慶改敷祐; 左右延祐改奉明; 唯慶寧殿?書閣不改.

#高麗史16卷-世家16-仁宗2-16-15-1138
六月乙卯朔王如奉恩寺.

#高麗史16卷-世家16-仁宗2-16-16-1138
甲子慮囚.

#高麗史16卷-世家16-仁宗2-16-17-1138
己巳睿宗貴妃王氏薨.

#高麗史16卷-世家16-仁宗2-16-18-1138
秋八月乙卯以金富軾判禮部事; 李仲?知政事判三司事; 崔溱爲兵部尙書知樞密院事; 金正純李之?爲樞密院副使.

#高麗史16卷-世家16-仁宗2-16-19-1138
壬戌出御興王寺薦福院.

#高麗史16卷-世家16-仁宗2-16-20-1138
中書侍郞平章事李資德卒.

#高麗史16卷-世家16-仁宗2-16-21-1138
戊辰謁顯宗文宗眞殿.

#高麗史16卷-世家16-仁宗2-16-22-1138
冬十月壬戌移御國淸寺甲子還新闕. 先是以宮闕經火命有司葺之. 是日百官陳賀置酒便殿諸王宰樞從官皆侍夜分乃罷.

#高麗史16卷-世家16-仁宗2-16-23-1138
丁卯設般若道場於大觀殿三日.

#高麗史16卷-世家16-仁宗2-16-24-1138
十一月乙酉金東京知禮賓司事夏睦來報聘.

#高麗史16卷-世家16-仁宗2-16-25-1138
己丑遣刑部員外郞金臣璉如金謝賀生辰.

#高麗史16卷-世家16-仁宗2-16-26-1138
甲午遣考功員外郞劉邦遇賀萬壽節.

#高麗史16卷-世家16-仁宗2-16-27-1138
癸卯幸集賢殿命金富軾講易大畜復二卦令諸學士問難. 王執經而聽. 仍賜宴夜分乃罷.

#高麗史16卷-世家16-仁宗2-16-28-1138
十二月己未以金富軾檢校太師集賢殿大學士太子太師; 崔濡爲門下侍郞平章事; 任元?檢校太傅; 李仲爲檢校司徒守司空尙書左僕射判戶部事太子少師; 李之?爲御史大夫同知樞密院事; 金正純同知樞密院事.

#高麗史16卷-世家16-仁宗2-16-29-1138
癸亥設消?道場於明仁殿五日.

世家卷第十六.


#高麗史17卷-世家17-00-00-00-0000
世家卷第十七. 高麗史十七.
正憲大夫工曹判書集賢殿大提學知  經筵春秋館事兼成均大司成臣鄭麟趾奉  敎修.

#高麗史17卷-世家17-仁宗3-00-00-0000
仁宗三.

#高麗史17卷-世家17-仁宗3-17-01-1139
○(己未)十七年春正月戊子金遣高州管內觀察使耶律寧來賀生辰.

#高麗史17卷-世家17-仁宗3-17-02-1139
壬辰宴金使于大觀殿.

#高麗史17卷-世家17-仁宗3-17-03-1139
乙未幸神衆院.

#高麗史17卷-世家17-仁宗3-17-04-1139
二月戊午大赦. 制曰: “朕承先君之末命襲累世之丕基. 德薄任重不能制御致使權臣跋扈?禍發作於丙午二月靈聖祠宇祖宗神御路寢府庫焚盡無遺. 朕俯仰?兢不遑寧處今者賴天地之陰扶臣民之?力重修訖功以戊午歲冬十月入御斯爲慶之莫大. 宜與民而同休普推恩澤布及中外自大?以下罪悉原之.”

#高麗史17卷-世家17-仁宗3-17-05-1139
庚午宴群臣於大觀殿賜馬人一匹.

#高麗史17卷-世家17-仁宗3-17-06-1139
丙子幸普濟寺.

#高麗史17卷-世家17-仁宗3-17-07-1139
三月甲申門下侍郞平章事致仕崔思全卒.

#高麗史17卷-世家17-仁宗3-17-08-1139
辛卯出御興王寺薦福院.

#高麗史17卷-世家17-仁宗3-17-09-1139
癸巳慮囚.

#高麗史17卷-世家17-仁宗3-17-10-1139
乙巳召金富軾崔溱等置酒命富軾讀司馬光遺表及訓儉文.

#高麗史17卷-世家17-仁宗3-17-11-1139
夏四月丁卯隕霜.

#高麗史17卷-世家17-仁宗3-17-12-1139
己巳雨雹.

#高麗史17卷-世家17-仁宗3-17-13-1139
庚午還壽昌宮.

#高麗史17卷-世家17-仁宗3-17-14-1139
五月甲申謁景靈殿.

#高麗史17卷-世家17-仁宗3-17-15-1139
甲午親醮闕庭.

#高麗史17卷-世家17-仁宗3-17-16-1139
丙申幸普濟寺.

#高麗史17卷-世家17-仁宗3-17-17-1139
乙巳雨雹.

#高麗史17卷-世家17-仁宗3-17-18-1139
丙午慮囚.

#高麗史17卷-世家17-仁宗3-17-19-1139
六月庚戌王如奉恩寺.

#高麗史17卷-世家17-仁宗3-17-20-1139
甲寅賜崔伋等及第.

#高麗史17卷-世家17-仁宗3-17-21-1139
癸亥王受菩薩戒于明仁殿.

#高麗史17卷-世家17-仁宗3-17-22-1139
戊辰慮囚.

#高麗史17卷-世家17-仁宗3-17-23-1139
秋八月辛亥出妃李氏卒.

#高麗史17卷-世家17-仁宗3-17-24-1139
辛酉幸外帝釋院遂幸九曜堂.

#高麗史17卷-世家17-仁宗3-17-25-1139
庚午幸普濟寺.

#高麗史17卷-世家17-仁宗3-17-26-1139
九月壬午遣祗候崔思永如金東京.

#高麗史17卷-世家17-仁宗3-17-27-1139
甲申王如安和寺.

#高麗史17卷-世家17-仁宗3-17-28-1139
冬十月庚申設佛頂道場於明仁殿.

#高麗史17卷-世家17-仁宗3-17-29-1139
己巳幸王輪寺.

#高麗史17卷-世家17-仁宗3-17-30-1139
乙亥設百座道場於宣慶殿三日飯僧三萬.

#高麗史17卷-世家17-仁宗3-17-31-1139
十一月庚辰左常侍康英俊等上*?論事十餘條.

#高麗史17卷-世家17-仁宗3-17-32-1139
壬午遣刑部員外郞陳灌如金謝賀生辰.

#高麗史17卷-世家17-仁宗3-17-33-1139
癸未親享耆老及孝順節義篤廢疾者.

#高麗史17卷-世家17-仁宗3-17-34-1139
甲午遣尙衣奉御崔時允如金賀正.

#高麗史17卷-世家17-仁宗3-17-35-1139
庚子遣戶部員外郞王正彪如金賀萬壽節.

#高麗史17卷-世家17-仁宗3-17-36-1139
辛丑以金若溫守太傅門下侍中判戶禮部事仍令致仕.

#高麗史17卷-世家17-仁宗3-17-37-1139
甲辰?知政事致仕金克儉卒.

#高麗史17卷-世家17-仁宗3-17-38-1139
十二月丙辰慮囚.

#高麗史17卷-世家17-仁宗3-17-39-1139
丁巳設消?道場於明仁殿四日.

#高麗史17卷-世家17-仁宗3-17-40-1139
辛未以任元?爲西京留守使; 崔溱?知政事; 李之?知樞密院事; 王?爲樞密院副使.

#高麗史17卷-世家17-仁宗3-18-01-1140
○(庚申)十八年春正月癸未金遣泰州管內觀察使完顔昺來賀生辰.

#高麗史17卷-世家17-仁宗3-18-02-1140
乙酉宴金使于大觀殿.

#高麗史17卷-世家17-仁宗3-18-03-1140
二月壬戌門下侍中致仕金若溫卒.

#高麗史17卷-世家17-仁宗3-18-04-1140
甲子幸外帝釋院.

#高麗史17卷-世家17-仁宗3-18-05-1140
甲戌以陳景甫爲尙書右僕射上將軍; 尹珍爲兵部尙書上將軍.

#高麗史17卷-世家17-仁宗3-18-06-1140
三月丙子朔出御興王寺薦福院.

#高麗史17卷-世家17-仁宗3-18-07-1140
丁酉慮囚.

#高麗史17卷-世家17-仁宗3-18-08-1140
夏四月乙巳朔以任元?判尙書兵部事; 李仲爲中書侍郞平章事; 崔溱爲右僕射判刑部事; 任元淑爲禮部尙書簽書樞密院事.

#高麗史17卷-世家17-仁宗3-18-09-1140
甲寅還新闕.

#高麗史17卷-世家17-仁宗3-18-10-1140
丁卯親?于*大廟加上九廟尊謚又遣使十二陵加上大王王后尊謚還御闕庭. 下詔曰: “朕承祖宗重大之業夙夜祗懼不敢遑寧. 惟德不類遭時多難頃者西人無故犯順不得已行師問罪而賴祖宗假手之力誅流罪人西土復定. 今者躬行?享推美加號庶幾恩澤布及中外: 其犯公流私徒以下罪者悉原之; 二罪以上除刑流配; 前流配者量移.”

#高麗史17卷-世家17-仁宗3-18-11-1140
五月丙子金東京知禮賓司事王?來報聘.

#高麗史17卷-世家17-仁宗3-18-12-1140
戊戌賜彭希密等及第.

#高麗史17卷-世家17-仁宗3-18-13-1140
六月甲辰朔王如奉恩寺.

#高麗史17卷-世家17-仁宗3-18-14-1140
戊午王受菩薩戒于大觀殿.

#高麗史17卷-世家17-仁宗3-18-15-1140
閏月丁亥設金經道場於金明殿禱雨. 己丑聚巫又禱.

#高麗史17卷-世家17-仁宗3-18-16-1140
辛卯親禱于法雲寺.

#高麗史17卷-世家17-仁宗3-18-17-1140
壬辰慮囚.

#高麗史17卷-世家17-仁宗3-18-18-1140
丁酉醮于宣慶殿禱雨戊戌親禱于外帝釋院.

#高麗史17卷-世家17-仁宗3-18-19-1140
秋七月庚午幸普濟寺.

#高麗史17卷-世家17-仁宗3-18-20-1140
八月戊寅中書侍郞平章事崔濡卒.

#高麗史17卷-世家17-仁宗3-18-21-1140
丁酉幸妙通寺.

#高麗史17卷-世家17-仁宗3-18-22-1140
九月戊申王如安和寺.

#高麗史17卷-世家17-仁宗3-18-23-1140
壬子幸普濟寺.

#高麗史17卷-世家17-仁宗3-18-24-1140
乙卯慮囚.

#高麗史17卷-世家17-仁宗3-18-25-1140
冬十月戊戌設佛頂道場於明仁殿五日.

#高麗史17卷-世家17-仁宗3-18-26-1140
庚子遣刑部員外郞朴純?如金謝賀生辰.

#高麗史17卷-世家17-仁宗3-18-27-1140
十一月丁未遣刑部員外郞黃周瞻如金賀正禮部侍郞崔?賀萬壽節.

#高麗史17卷-世家17-仁宗3-18-28-1140
十二月丙寅以李之?爲禮部尙書; 金正純爲兵部尙書; 王?同知樞密院事.

#高麗史17卷-世家17-仁宗3-19-01-1141
○(辛酉)十九年春正月丙午王太子冠.

#高麗史17卷-世家17-仁宗3-19-02-1141
丁未金遣同知宣徽院事趙興商來賀生辰.

#高麗史17卷-世家17-仁宗3-19-03-1141
庚戌宴金使于大觀殿.

#高麗史17卷-世家17-仁宗3-19-04-1141
壬戌幸神衆院.

#高麗史17卷-世家17-仁宗3-19-05-1141
己巳金報皇帝受尊號改元皇統.

#高麗史17卷-世家17-仁宗3-19-06-1141
二月癸巳幸普濟寺.

#高麗史17卷-世家17-仁宗3-19-07-1141
三月辛丑幸王輪寺.

#高麗史17卷-世家17-仁宗3-19-08-1141
丙午幸外帝釋院.

#高麗史17卷-世家17-仁宗3-19-09-1141
壬子以康滌爲禮部尙書簽書樞密院事仍令致仕.

#高麗史17卷-世家17-仁宗3-19-10-1141
夏四月癸酉遣禮部侍郞權適右司諫金永若如金賀上尊號. 適等至金境金人以妨農時不許入乃還.

#高麗史17卷-世家17-仁宗3-19-11-1141
戊寅王如安和寺.

#高麗史17卷-世家17-仁宗3-19-12-1141
丙戌白暈貫日.

#高麗史17卷-世家17-仁宗3-19-13-1141
五月壬子司空瑜卒.

#高麗史17卷-世家17-仁宗3-19-14-1141
六月戊辰朔王如奉恩寺.

#高麗史17卷-世家17-仁宗3-19-15-1141
壬午王受菩薩戒于明仁殿.

#高麗史17卷-世家17-仁宗3-19-16-1141
秋七月己亥溟州道監倉使李陽實遣人入蔚陵島取菓核木葉異常者以獻.

#高麗史17卷-世家17-仁宗3-19-17-1141
八月乙亥以?檢校司空上柱國.

#高麗史17卷-世家17-仁宗3-19-18-1141
丙戌幸王輪寺.

#高麗史17卷-世家17-仁宗3-19-19-1141
九月壬寅王如安和寺.

#高麗史17卷-世家17-仁宗3-19-20-1141
辛亥還壽昌宮.

#高麗史17卷-世家17-仁宗3-19-21-1141
壬戌幸普濟寺.

#高麗史17卷-世家17-仁宗3-19-22-1141
復遣權適金永若如金.

#高麗史17卷-世家17-仁宗3-19-23-1141
冬十月癸巳設百高座道場于禁中三日飯僧三萬.

#高麗史17卷-世家17-仁宗3-19-24-1141
十一月乙巳遣李之茂如金謝賀生辰.

#高麗史17卷-世家17-仁宗3-19-25-1141
己酉遣朴台進如金賀正柳軌賀萬壽節.

#高麗史17卷-世家17-仁宗3-19-26-1141
十二月庚寅以任元?李仲爲門下侍郞平章事; 崔溱爲中書侍郞平章事; 金仁揆爲左僕射?知政事; 李之?爲政堂文學判翰林院事; 金正純王?知樞密院事; 崔灌同知樞密院事.

#高麗史17卷-世家17-仁宗3-20-01-1142
○(壬戌)二十年春正月辛丑金遣肇州防禦使烏陵錫?來賀生辰.

#高麗史17卷-世家17-仁宗3-20-02-1142
壬寅以金良秀爲刑部尙書上將軍; 李祿千爲工部尙書上將軍.

#高麗史17卷-世家17-仁宗3-20-03-1142
丙午宴金使于大觀殿.

#高麗史17卷-世家17-仁宗3-20-04-1142
癸丑諫官劾奏: “秘書少監寶文閣待制金精嘗詣樞密金正純第使酒?罵請罪之.” 落寶文閣待制. 諫官又奏: “罪重罰輕請罷其職.” 從之.

#高麗史17卷-世家17-仁宗3-20-05-1142
丁巳幸神衆院.

#高麗史17卷-世家17-仁宗3-20-06-1142
二月乙丑朔幸外帝釋院.

#高麗史17卷-世家17-仁宗3-20-07-1142
己卯燃燈.

#高麗史17卷-世家17-仁宗3-20-08-1142
金使請觀樂館伴金端奏請許之臺諫固諫又彈端及掌奏承宣裴景誠不聽.

#高麗史17卷-世家17-仁宗3-20-09-1142
辛卯遣金巨公如金東京.

#高麗史17卷-世家17-仁宗3-20-10-1142
三月己酉賜高?等及第.

#高麗史17卷-世家17-仁宗3-20-11-1142
庚申幸普濟寺.

#高麗史17卷-世家17-仁宗3-20-12-1142
夏四月己巳以任元?判尙書吏部事.

#高麗史17卷-世家17-仁宗3-20-13-1142
癸酉王如安和寺.

#高麗史17卷-世家17-仁宗3-20-14-1142
己丑幸外帝釋院.

#高麗史17卷-世家17-仁宗3-20-15-1142
五月丙申?知政事金仁揆卒.

#高麗史17卷-世家17-仁宗3-20-16-1142
庚戌金遣大府監完顔宗禮翰林直學士田?來冊王. 戊午王受詔于宣慶殿. 詔曰: “九儀錫命禮本於周官諸侯稱王事從於漢制. 卿世遵信約躬踐令猷肇從嗣守之初克謹稱藩之義累年于此一德不?宜封冊之遂行飭使?而往使恪守爾典恭聽朕言. 今遣使冊命仍賜九旒冠一頂九章服一副玉珪一面金印一面玉冊一副象輅一馬四匹別賜衣對匹*?{段}器用若干鞍?馬三匹散馬四匹.” 冊曰: “昔先王疆理天下錫命六服率因世守用丕?于大公. 肆朕君臨若稽隆古亦惟崇德象賢以奉若天道. 咨爾楷英氣邁往淑質純茂?自早歲以孝友誠敬事親有聞逮其纘承祗德彌邵. 眷爾先哲克篤忠貞以謹事大邦懷保惠訓載祀數百用?燕于爾躬爾亦迪知?恂夙夜兢翼芟刈崇激式克敬典乃增裕于前烈. 朕甚嘉之越玆旣累年而典冊未稱大懼?鬱公議今遣使持節冊命爾爲儀同三司柱國高麗國王永爲我藩輔. 於?惟天難?惟命不于常人之攸好德降之百祥義之不庸彊自取弱勿矜于貴勿溢于富勿敢怠于宴康聽予一人之猷訓以嚮受多福其以有民世享豈不偉歟.” 又加開府儀同三司上柱國. 詔曰: “朕恭承先業奄有庶邦賓實以名勉徇樂推之意由中及外惟均大賚之恩奕世撫封象賢嗣爵夙篤尊王之義宜膺進秩之榮屬使傳之往馳申命書而用錫尙綏厥位永孚于休.” 故事受冊命必於南郊今宗禮等奉朝廷指揮始於王宮頒詔.

#高麗史17卷-世家17-仁宗3-20-17-1142
六月癸亥王如奉恩寺.

#高麗史17卷-世家17-仁宗3-20-18-1142
辛未宴金使于大觀殿.

#高麗史17卷-世家17-仁宗3-20-19-1142
丙子王受菩薩戒于大觀殿.

#高麗史17卷-世家17-仁宗3-20-20-1142
秋七月辛丑始行金皇統年號命有司告于*大廟及十二陵.

#高麗史17卷-世家17-仁宗3-20-21-1142
八月庚辰幸王輪寺.

#高麗史17卷-世家17-仁宗3-20-22-1142
丁亥出御長源亭有一婦抱雙生男謁于路賜布二十匹.

#高麗史17卷-世家17-仁宗3-20-23-1142
九月丙申幸敬天寺.

#高麗史17卷-世家17-仁宗3-20-24-1142
冬十月戊辰御長源亭西樓閱射中者賜物有差.

#高麗史17卷-世家17-仁宗3-20-25-1142
甲戌幸彰信寺遂如天壽寺.

#高麗史17卷-世家17-仁宗3-20-26-1142
乙亥還御新闕.

#高麗史17卷-世家17-仁宗3-20-27-1142
庚辰遣同知樞密院事崔灌諫議大夫崔惟淸如金謝冊命.

#高麗史17卷-世家17-仁宗3-20-28-1142
乙酉有事于*大廟赦.

#高麗史17卷-世家17-仁宗3-20-29-1142
丁亥遣崔??如金謝賀生辰.

#高麗史17卷-世家17-仁宗3-20-30-1142
十一月辛卯金東京飛騎尉蒲察忠安來報聘.

#高麗史17卷-世家17-仁宗3-20-31-1142
癸巳遣使八道察訪州縣官吏能否.

#高麗史17卷-世家17-仁宗3-20-32-1142
戊戌遣李永章如金進方物. 辛丑遣李陽升賀正.

#高麗史17卷-世家17-仁宗3-20-33-1142
癸丑遣安正脩如金賀萬壽節.

#高麗史17卷-世家17-仁宗3-20-34-1142
十二月乙丑王以重脩功畢如奉恩寺.

#高麗史17卷-世家17-仁宗3-20-35-1142
丙戌以任元?監修國史; 李之?守司空左僕射判禮部事; 金正純守司空知門下省事判刑部事; 韓惟忠爲左僕射樞密院事判三司事; 王?爲吏部尙書.

#高麗史17卷-世家17-仁宗3-21-01-1143
○(癸亥)二十一年春正月己丑朔日食.

#高麗史17卷-世家17-仁宗3-21-02-1143
乙未金遣?州防禦使蕭嗣貞來賀生辰.

#高麗史17卷-世家17-仁宗3-21-03-1143
戊戌宴金使于大觀殿.

#高麗史17卷-世家17-仁宗3-21-04-1143
壬寅以池錫崇爲兵部尙書; 崔孝升攝工部尙書.

#高麗史17卷-世家17-仁宗3-21-05-1143
癸卯幸神衆院.

#高麗史17卷-世家17-仁宗3-21-06-1143
二月甲申幸外帝釋院.

#高麗史17卷-世家17-仁宗3-21-07-1143
丙戌幸王輪寺.

#高麗史17卷-世家17-仁宗3-21-08-1143
夏四月丁卯王如安和寺.

#高麗史17卷-世家17-仁宗3-21-09-1143
戊辰隕霜雨雹.

#高麗史17卷-世家17-仁宗3-21-10-1143
丁亥幸普濟寺.

#高麗史17卷-世家17-仁宗3-21-11-1143
閏月乙巳納王氏爲太子妃.

#高麗史17卷-世家17-仁宗3-21-12-1143
丁未賜太子妃詔書禮物遂召廣平侯源司徒溫平章事任元?曲宴于密殿.

#高麗史17卷-世家17-仁宗3-21-13-1143
甲寅幸外帝釋院.

#高麗史17卷-世家17-仁宗3-21-14-1143
五月丁卯延德宮火.

#高麗史17卷-世家17-仁宗3-21-15-1143
六月丁亥王如奉恩寺.

#高麗史17卷-世家17-仁宗3-21-16-1143
戊子以王妃任氏有疾設消?道場於大觀殿五日. 庚寅命太子設寶星道場於脩文殿三日.

#高麗史17卷-世家17-仁宗3-21-17-1143
庚子王受菩薩戒于大觀殿.

#高麗史17卷-世家17-仁宗3-21-18-1143
戊申還壽昌宮.

#高麗史17卷-世家17-仁宗3-21-19-1143
壬子以廣平侯源守太保; 廣平公司徒溫守太尉江陵侯.

#高麗史17卷-世家17-仁宗3-21-20-1143
八月乙未出御長源亭.

#高麗史17卷-世家17-仁宗3-21-21-1143
九月庚申幸慶天寺.

#高麗史17卷-世家17-仁宗3-21-22-1143
癸酉以裴景誠知吏部事. 景誠爲承宣取倡女爲妻. 諫官言: “景誠內行如此不可居喉舌之職.” 改除知御史臺事. 諫官又言: “風憲尤非所宜論執不已.” 故有是命.

#高麗史17卷-世家17-仁宗3-21-23-1143
冬十月壬戌王還壽昌宮.

#高麗史17卷-世家17-仁宗3-21-24-1143
十一月乙卯設百座道場於宣慶殿三日飯僧三萬.

#高麗史17卷-世家17-仁宗3-21-25-1143
己未遣兵部員外郞林仲如金謝賀生辰.

#高麗史17卷-世家17-仁宗3-21-26-1143
丁卯遣李德壽如金進方物. 辛未遣尙食奉御尹彦旼賀正. 乙亥遣庾弼賀萬壽節.

#高麗史17卷-世家17-仁宗3-21-27-1143
十二月癸未太史奏: “*大陽當食不虧.”

#高麗史17卷-世家17-仁宗3-21-28-1143
壬辰中書侍郞平章事致仕崔滋盛卒.

#高麗史17卷-世家17-仁宗3-21-29-1143
丁未以李之??知政事判西京留守事; 金正純?知政事.

#高麗史17卷-世家17-仁宗3-22-01-1144
○(甲子)二十二年春正月己未金遣大府監蕭隸來賀生辰.

#高麗史17卷-世家17-仁宗3-22-02-1144
庚申王齋宿南郊.

#高麗史17卷-世家17-仁宗3-22-03-1144
辛酉祀圓丘.

#高麗史17卷-世家17-仁宗3-22-04-1144
壬戌宴金使.

#高麗史17卷-世家17-仁宗3-22-05-1144
庚午幸神衆院.

#高麗史17卷-世家17-仁宗3-22-06-1144
乙亥親耕籍田赦群臣表賀.

#高麗史17卷-世家17-仁宗3-22-07-1144
二月丁亥幸外帝釋院.

#高麗史17卷-世家17-仁宗3-22-08-1144
乙未戶部尙書致仕許載卒.

#高麗史17卷-世家17-仁宗3-22-09-1144
己亥宴群臣於大觀殿賜馬人一匹.

#高麗史17卷-世家17-仁宗3-22-10-1144
甲辰詔: “復齊民孝悌力田者.”

#高麗史17卷-世家17-仁宗3-22-11-1144
庚戌出御長源亭.

#高麗史17卷-世家17-仁宗3-22-12-1144
三月庚辰還壽昌宮.

#高麗史17卷-世家17-仁宗3-22-13-1144
夏四月辛卯王如安和寺.

#高麗史17卷-世家17-仁宗3-22-14-1144
戊戌幸普濟寺.

#高麗史17卷-世家17-仁宗3-22-15-1144
庚戌雨雹.

#高麗史17卷-世家17-仁宗3-22-16-1144
五月壬子賜金敦中等及第.

#高麗史17卷-世家17-仁宗3-22-17-1144
六月辛巳朔王如奉恩寺.

#高麗史17卷-世家17-仁宗3-22-18-1144
己丑慮囚.

#高麗史17卷-世家17-仁宗3-22-19-1144
乙未王受菩薩戒于明仁殿.

#高麗史17卷-世家17-仁宗3-22-20-1144
秋七月庚申王妃任氏生子晫百官表賀.

#高麗史17卷-世家17-仁宗3-22-21-1144
八月辛丑幸普濟寺.

#高麗史17卷-世家17-仁宗3-22-22-1144
丙午出御長源亭.

#高麗史17卷-世家17-仁宗3-22-23-1144
九月癸亥慮囚.

#高麗史17卷-世家17-仁宗3-22-24-1144
甲戌以旗頭軍羅信刃傷所生棄市.

#高麗史17卷-世家17-仁宗3-22-25-1144
乙亥閱射於西樓丁丑亦如之.

#高麗史17卷-世家17-仁宗3-22-26-1144
冬十月庚辰還壽昌宮.

#高麗史17卷-世家17-仁宗3-22-27-1144
戊子設百座道場於宣慶殿三日飯僧三萬.

#高麗史17卷-世家17-仁宗3-22-28-1144
甲午親饗耆老男女及孝順義節鰥寡孤獨篤廢疾者賜物有差. 王行視孝子親問行實感惻出涕.

#高麗史17卷-世家17-仁宗3-22-29-1144
十一月甲寅遣左司郞中朴義臣如金謝賀生辰.

#高麗史17卷-世家17-仁宗3-22-30-1144
甲子遣衛尉少卿高瑩夫如金賀正.

#高麗史17卷-世家17-仁宗3-22-31-1144
十二月癸未王聞金主幸東京遣?書監郭東珣往聘丁亥又遣少府少監金龜符進方物. 辛卯遣戶部侍郞崔子英賀萬壽節.

#高麗史17卷-世家17-仁宗3-22-32-1144
戊戌以崔溱爲太子太傅; 金正純爲尙書右僕射西京留守使兼太子少傅; 韓惟忠?知政事判工部事兼太子少傅; 王?爲樞密院使判三司事; 朴挺?爲樞密院副使兼太子賓客.

#高麗史17卷-世家17-仁宗3-23-01-1145
○(乙丑)二十三年春正月癸丑金遣翰林直學士*趙泂{趙洞}來賀生辰.

#高麗史17卷-世家17-仁宗3-23-02-1145
乙卯親設道場於脩文殿.

#高麗史17卷-世家17-仁宗3-23-03-1145
丙辰宴金使於大觀殿.

#高麗史17卷-世家17-仁宗3-23-04-1145
壬申幸神衆院.

#高麗史17卷-世家17-仁宗3-23-05-1145
甲戌幸外帝釋院.

#高麗史17卷-世家17-仁宗3-23-06-1145
二月丁亥樞密院副使朴挺?卒.

#高麗史17卷-世家17-仁宗3-23-07-1145
三月庚戌遣閤門通事舍人徐恭如金東京.

#高麗史17卷-世家17-仁宗3-23-08-1145
甲寅幸王輪寺.

#高麗史17卷-世家17-仁宗3-23-09-1145
設佛頂道場於明仁殿五日.

#高麗史17卷-世家17-仁宗3-23-10-1145
丁巳慮囚.

#高麗史17卷-世家17-仁宗3-23-11-1145
辛未以崔梓同知樞密院事兼太子賓客.

#高麗史17卷-世家17-仁宗3-23-12-1145
壬申幸普濟寺.

#高麗史17卷-世家17-仁宗3-23-13-1145
夏四月戊寅賜李資謙諸子穀六百石.

#高麗史17卷-世家17-仁宗3-23-14-1145
己丑雨雹.

#高麗史17卷-世家17-仁宗3-23-15-1145
五月丙辰政堂文學?知政事李之?卒.

#高麗史17卷-世家17-仁宗3-23-16-1145
辛酉設消?道場于脩文殿四日.

#高麗史17卷-世家17-仁宗3-23-17-1145
慮囚.

#高麗史17卷-世家17-仁宗3-23-18-1145
乙丑賜趙文振等及第.

#高麗史17卷-世家17-仁宗3-23-19-1145
丙寅幸外帝釋院.

#高麗史17卷-世家17-仁宗3-23-20-1145
六月乙亥朔日食.

#高麗史17卷-世家17-仁宗3-23-21-1145
丙子王如奉恩寺.

#高麗史17卷-世家17-仁宗3-23-22-1145
己丑王受菩薩戒于大觀殿.

#高麗史17卷-世家17-仁宗3-23-23-1145
金橫宣使太府監完顔思海來.

#高麗史17卷-世家17-仁宗3-23-24-1145
壬辰宴金使于大觀殿.

#高麗史17卷-世家17-仁宗3-23-25-1145
秋七月北界昌朔龜義靜龍鐵等七州及西海道海州蝗.

#高麗史17卷-世家17-仁宗3-23-26-1145
八月己卯以韓惟忠判尙書禮部事脩國史太子少保; 王?守司空?知政事判工部事太子少保; 崔灌爲樞密院使判三司事; 李仁實同知樞密院事太子賓客.

#高麗史17卷-世家17-仁宗3-23-27-1145
丙戌?知政事金正純卒.

#高麗史17卷-世家17-仁宗3-23-28-1145
九月庚戌王如安和寺.

#高麗史17卷-世家17-仁宗3-23-29-1145
癸丑慮囚.

#高麗史17卷-世家17-仁宗3-23-30-1145
冬十月丁丑幸普濟寺.

#高麗史17卷-世家17-仁宗3-23-31-1145
甲申設百座道場於宣慶殿三日飯僧三萬.

#高麗史17卷-世家17-仁宗3-23-32-1145
十一月丙午右常侍裴景誠諫議大夫崔?等上*?言事不報. 郞舍皆乞罷歸省中爲空二日.

#高麗史17卷-世家17-仁宗3-23-33-1145
乙卯幸法雲寺.

#高麗史17卷-世家17-仁宗3-23-34-1145
丙辰金東京承信校尉飛騎尉王好古來報聘.

#高麗史17卷-世家17-仁宗3-23-35-1145
閏月壬申遣借衛尉卿井彦深如金謝賀生辰.

#高麗史17卷-世家17-仁宗3-23-36-1145
丙子遣借戶部侍郞安綽裕謝橫宣.

#高麗史17卷-世家17-仁宗3-23-37-1145
癸未遣借殿中少監李之正賀正.

#高麗史17卷-世家17-仁宗3-23-38-1145
甲申遣借禮賓少卿李仁威進方物.

#高麗史17卷-世家17-仁宗3-23-39-1145
庚寅遣借禮部侍郞芮樂全賀萬壽節.

#高麗史17卷-世家17-仁宗3-23-40-1145
十二月壬戌金富軾進所撰三國史.

#高麗史17卷-世家17-仁宗3-23-41-1145
丙寅以任元?守太保判西京留守使; 崔溱爲門下侍郞平章事; 韓惟忠爲中書侍郞門下平章事太子少師; 王?崔灌爲尙書左右僕射; 崔梓爲戶部尙書知樞密院事.

#高麗史17卷-世家17-仁宗3-24-01-1146
○(丙寅)二十四年春正月丁丑金遣衛州防禦使完顔?來賀生辰.

#高麗史17卷-世家17-仁宗3-24-02-1146
戊寅王命太子引禮部侍郞鄭襲明講書大禹謨.

#高麗史17卷-世家17-仁宗3-24-03-1146
壬午宴金使於大觀殿遂不豫.

#高麗史17卷-世家17-仁宗3-24-04-1146
丁亥赦二罪以下.

#高麗史17卷-世家17-仁宗3-24-05-1146
辛卯王疾篤卜曰: “資謙爲?.” 遣內侍韓綽徙置資謙妻子於仁州. 壬辰百官就禱于普濟寺飯僧二千. 甲午又禱于十王寺.

#高麗史17卷-世家17-仁宗3-24-06-1146
己亥禱于廟社.

#高麗史17卷-世家17-仁宗3-24-07-1146
二月癸丑燃燈停作樂.

#高麗史17卷-世家17-仁宗3-24-08-1146
乙卯平章事任元?與百官會宣慶殿禱于皇天上帝曰: “天遠而幽固難議擬人微且賤可表信誠輒?犬馬之悰仰?神明之鑑. 昔者武王在位?疾不?周公作書以身請代古今雖異忠義則同此臣等所以泣血書辭呼天請命者也. 惟冀蒼旻曲從??願以吾王之疾移於臣等之軀使歷數以更增致宗?之有托則臣等敢不蹈自新之路謝旣往之愆迪上則陳善而閉邪爲民則興利而除害不作貪?之行勿爲詭詐之方淸白惟勤死生無變. 苟?盟於異日必見?於明神.”

#高麗史17卷-世家17-仁宗3-24-09-1146
丙辰巫覡謂: “拓俊京爲?.” 追復俊京門下侍郞平章事召還其子孫官之.

#高麗史17卷-世家17-仁宗3-24-10-1146
戊午赦.

#高麗史17卷-世家17-仁宗3-24-11-1146
己未晉康伯演卒.

#高麗史17卷-世家17-仁宗3-24-12-1146
庚申以巫言遣內侍奉說決金堤郡新築碧骨池堰.

#高麗史17卷-世家17-仁宗3-24-13-1146
甲子王疾大漸傳位于太子晛制曰: “朕以?德?纘丕業臨深馭朽不知所圖天降之?疾疹不?上懼天心下愧民望. 夙夜靡遑思免厥咎庶政萬機不可久曠神器大寶不可暫虛. 太子晛處震之長重離之明元良之德格于上下. 是故惟先王立愛之模法三代與子之義付之重任主之三韓必能稽若典章以凝庶績. 自今已往凡軍國事務?取嗣君處斷.” 丁卯遺詔曰: “朕荷皇天之眷命承列聖之遺休撫有三韓二十五載今者憂勤積慮疾恙累旬有加無?遂至大漸. 於?聖哲之道知其存亡佛老之言一乎生死此盖事之必至理之自然歸者順變以不留存者抑哀而善孝此天下之達道也. 咨爾王太子晛忠孝之美天資夙成德業之隆人望攸屬可卽王位喪服以日易月山陵制度務從儉約思蹈聖賢之懿則無?祖宗之耿光文武百寮同心?德贊襄國政保乂王家布告中外咸知朕意.” 遂薨于保和殿移殯于乾始殿在位二十四年壽三十八上謚恭孝廟號仁宗葬于城南陵曰長陵高宗四十年加謚克安.

#高麗史17卷-世家17-仁宗3-24-14-1146
○史臣金富軾贊曰: “仁宗自少多才藝曉音律善書?喜觀書手不釋卷或達朝不寐. 及卽位聞明經申淑貧甚召入內侍受春秋經傳性又儉約嘗不豫宰樞入內問疾所御寢席無黃紬之緣寢衣無綾錦之飾. 初年宮中宦寺及內僚之屬甚多每黜以微罪不復補至末年不過數人. 日再視事或奏事者稽遲必使小臣趣之專以德惠安民不欲興兵生事. 及金國暴興排群議上表稱臣禮接北使甚恭故北人無不愛敬. 詞臣應制或指北朝爲胡*은{狄}則瞿然曰: ‘安有臣事大國而慢稱如是耶.’ 遂能世結歡盟邊境無虞. 不幸資謙恣橫變生宮?身遭幽辱然以外祖之故曲全其生至如拓俊京亦棄過錄功?保首領斯可以見度量之寬矣. 故其薨也中外哀慕雖北人聞之亦且嗟悼廟號曰仁不亦宜哉. 惜乎惑妙淸遷都之說馴致西人之叛興師連年僅乃克之此其爲盛德之累也.”

#高麗史17卷-世家17-仁宗3-24-15-1146
○史臣金莘夫曰: “睿廟末年屬念房?馴致外家貪恣之行仁宗幼?卽位宰相韓安仁等不能長慮却顧潛奪其權而?忿生事反被竄戮徒使奸兇跋扈毒流三韓至於射黃屋焚寢廟脅至尊置私第殺戮左右倂奪國衡祖宗之業幾於墜地可以鑑矣. 又惑於淨心壽翰陰陽之說卒致西都之叛逆者何也盖以天性一於慈愛優游不斷故耳. 是以典刑未正於丙午之逆類處置不均於西都之叛民又深信浮屠增益生民之弊. 惜哉其不喜遊宴?省宦寺恭儉以飭身誠信以交隣雖古帝王何以加焉.”

#高麗史17卷-世家17-毅宗1-00-00-0000
毅宗一.

#高麗史17卷-世家17-毅宗1-00-01-0000
毅宗莊孝大王諱晛字日升古諱徹. 仁宗長子母曰恭睿太后任氏. 仁宗五年丁未四月庚午生. 二十一年封爲太子. 二十四年二月丁卯仁宗薨受遺詔卽位於大觀殿.

#高麗史17卷-世家17-毅宗1-00-02-0000
三月甲申葬仁宗于長陵.

#高麗史17卷-世家17-毅宗1-00-03-0000
戊戌尊母后爲王太后.

#高麗史17卷-世家17-毅宗1-00-04-0000
夏四月庚戌大雨雹.

#高麗史17卷-世家17-毅宗1-00-05-0000
以王生日爲河淸節受群臣朝賀.

#高麗史17卷-世家17-毅宗1-00-06-0000
癸丑東宮時僚屬?加恩賞.

#高麗史17卷-世家17-毅宗1-00-07-0000
乙巳以任元?爲門下侍中定安侯.

#高麗史17卷-世家17-毅宗1-00-08-0000
戊午御儀鳳樓大赦.

#高麗史17卷-世家17-毅宗1-00-09-0000
五月庚午幸妙通寺.

#高麗史17卷-世家17-毅宗1-00-10-0000
壬午江陵侯溫卒.

#高麗史17卷-世家17-毅宗1-00-11-0000
六月己亥朔王如奉恩寺.

#高麗史17卷-世家17-毅宗1-00-12-0000
雨雹.

#高麗史17卷-世家17-毅宗1-00-13-0000
秋九月壬午慮囚.

#高麗史17卷-世家17-毅宗1-00-14-0000
平章事李俊陽卒. 本全州吏以淸白達.

#高麗史17卷-世家17-毅宗1-00-15-0000
甲申平章事韓惟忠卒輟朝三日. 以勤儉正直見重於時.

#高麗史17卷-世家17-毅宗1-00-16-0000
丙申幸外帝釋院.

#高麗史17卷-世家17-毅宗1-00-17-0000
冬十月戊戌金遣淸州防禦使烏延遵禮少府少監烏居仁來祭仁宗. 其文曰: “惟靈撫有藩封踐修遺訓忠勤著於三世功利被於一方遽爾考終玆焉茹嘆式馳使傳往致奠儀庶其有知歆此至意.”

#高麗史17卷-世家17-毅宗1-00-18-0000
庚子同知中京路都轉運司事蕭謙來弔慰.

#高麗史17卷-世家17-毅宗1-00-19-0000
壬寅簽書會寧府事曹?來命王起復.

#高麗史17卷-世家17-毅宗1-00-20-0000
癸丑宴金使于大觀殿.

#高麗史17卷-世家17-毅宗1-00-21-0000
甲子設百座會於宣慶殿王親聽講經遂幸毬庭飯僧三日.

#高麗史17卷-世家17-毅宗1-00-22-0000
十一月己卯遣趙可仁如金賀正.

#高麗史17卷-世家17-毅宗1-00-23-0000
庚辰設八關會御幕次受賀命去殿上女樂遂幸法王寺.

#高麗史17卷-世家17-毅宗1-00-24-0000
癸未遣李陽實如金謝恩.

#高麗史17卷-世家17-毅宗1-00-25-0000
乙酉遣金陽晉進方物.

#高麗史17卷-世家17-毅宗1-00-26-0000
丙戌攝行虞祭.

#高麗史17卷-世家17-毅宗1-00-27-0000
平章事王?乞致仕. 詔: “?淸儉公平身尙康强其賜?杖令視事.”

#高麗史17卷-世家17-毅宗1-00-28-0000
己丑遣梁元俊如金賀萬壽節.

#高麗史17卷-世家17-毅宗1-00-29-0000
甲午御史臺奏: “鴨江都部署副使尹粹彦及兵船十一?軍卒二百九人溺死兵馬使不能指揮以致於此請罪之.” 從之.

#高麗史17卷-世家17-毅宗1-00-30-0000
十二月丙午詔: “來丁卯年燃燈用正月望.” 以二月仁宗忌月故改行之爲恒式.

#高麗史17卷-世家17-毅宗1-00-31-0000
丁未醮本命于內殿.

#高麗史17卷-世家17-毅宗1-00-32-0000
己酉慮囚.

#高麗史17卷-世家17-毅宗1-00-33-0000
乙卯國子祭酒翰林學士權適卒.

#高麗史17卷-世家17-毅宗1-01-01-1147
○(丁卯)元年夏四月辛酉幸外帝釋院.

#高麗史17卷-世家17-毅宗1-01-02-1147
壬戌雨雹.

#高麗史17卷-世家17-毅宗1-01-03-1147
五月甲子賜李愈昌等及第.

#高麗史17卷-世家17-毅宗1-01-04-1147
庚午宋都綱黃鵬陳誠等八十四人來.

#高麗史17卷-世家17-毅宗1-01-05-1147
丁丑禱嗣于靈通寺講華嚴經五十日.

#高麗史17卷-世家17-毅宗1-01-06-1147
甲申臺諫上章言事.

#高麗史17卷-世家17-毅宗1-01-07-1147
丁亥臺諫以言事不報歸第. 王乃下毬杖各六鞍二于御史臺. 臺奉詔?壽昌宮北門以禁群小出入. 王遊北園謂左右曰: “吾擊毬之技無復試矣.” 已而取毬擊之人莫有及者.

#高麗史17卷-世家17-毅宗1-01-08-1147
庚寅臺諫復就職.

#高麗史17卷-世家17-毅宗1-01-09-1147
六月癸巳朔王如奉恩寺.

#高麗史17卷-世家17-毅宗1-01-10-1147
辛丑慮囚.

#高麗史17卷-世家17-毅宗1-01-11-1147
丁未王受菩薩戒于明仁殿又受菩薩戒于魂堂.

#高麗史17卷-世家17-毅宗1-01-12-1147
秋七月甲子命翰林學士崔惟淸講書說命三篇命?知政事崔梓等聽講右司諫李元膺問難.

#高麗史17卷-世家17-毅宗1-01-13-1147
是月海州蝗.

#高麗史17卷-世家17-毅宗1-01-14-1147
太史奏: “太白自六月望後晨見經天今又連日晝見.”

#高麗史17卷-世家17-毅宗1-01-15-1147
八月戊戌太白晝見.

#高麗史17卷-世家17-毅宗1-01-16-1147
己亥夜虎入大明宮.

#高麗史17卷-世家17-毅宗1-01-17-1147
壬寅命刑官覆奏重刑.

#高麗史17卷-世家17-毅宗1-01-18-1147
甲辰日本都綱黃仲文等二十一人來.

#高麗史17卷-世家17-毅宗1-01-19-1147
己未平章事致仕任元濬卒.

#高麗史17卷-世家17-毅宗1-01-20-1147
九月辛未慮囚.

#高麗史17卷-世家17-毅宗1-01-21-1147
壬申虞祭于魂堂.

#高麗史17卷-世家17-毅宗1-01-22-1147
癸酉出御長源亭.

#高麗史17卷-世家17-毅宗1-01-23-1147
甲申太白經天二日.

#高麗史17卷-世家17-毅宗1-01-24-1147
御西樓觀擊毬戱.

#高麗史17卷-世家17-毅宗1-01-25-1147
冬十月乙未朔觀擊毬於西樓.

#高麗史17卷-世家17-毅宗1-01-26-1147
丁酉御西樓觀擊毬凡四日.

#高麗史17卷-世家17-毅宗1-01-27-1147
丙午還宮.

#高麗史17卷-世家17-毅宗1-01-28-1147
戊申設百高座會於宣慶殿.

#高麗史17卷-世家17-毅宗1-01-29-1147
己酉幸百高座會聽經遂行毬庭飯僧三日.

#高麗史17卷-世家17-毅宗1-01-30-1147
己未親饗老人孝順義節于毬庭. 庚申賜設鰥寡孤獨篤廢疾.

#高麗史17卷-世家17-毅宗1-01-31-1147
十一月甲戌設八關會幸法王寺.

#高麗史17卷-世家17-毅宗1-01-32-1147
乙亥遣裴承古如金賀正.

#高麗史17卷-世家17-毅宗1-01-33-1147
丙子西京人李淑柳赫崇晃等伏誅. 初金祭奠使還淑等附書曰: “大國兵直到西京請爲內應.” 事覺誅之.

#高麗史17卷-世家17-毅宗1-01-34-1147
丁丑金遣完顔宗道來賀生辰.

#高麗史17卷-世家17-毅宗1-01-35-1147
庚辰遣王軾如金獻方物.

#高麗史17卷-世家17-毅宗1-01-36-1147
甲申王擊毬于北園.

#高麗史17卷-世家17-毅宗1-01-37-1147
丁亥遣朴*??{朴?}如金賀萬壽節.

#高麗史17卷-世家17-毅宗1-01-38-1147
刑部奏: “監察御史李玄夫以雲興倉米十七石與其義子及富商請徵還本倉罷職禁身.” 制可.

#高麗史17卷-世家17-毅宗1-01-39-1147
十二月乙未以李時敏爲左散騎常侍同知樞密院事.

#高麗史17卷-世家17-毅宗1-01-40-1147
丁酉知御史臺事文公裕左正言鄭知源等三日伏閤言事.

#高麗史17卷-世家17-毅宗1-01-41-1147
甲辰御史臺奏: “壽昌宮北門嘗奉詔關?散員史直哉校尉鄭仲夫等擅開出入自恣請下吏.” 王不聽慰解之.

#高麗史17卷-世家17-毅宗1-01-42-1147
戊申慮囚.

#高麗史17卷-世家17-毅宗1-01-43-1147
丁巳以高兆基守司空上柱國; 李仁實爲尙書右僕射?知政事判刑部事; 金永寬爲吏部尙書樞密院使; 林光知樞密院事; 崔惟淸爲御史大夫同知樞密院事; 庾弼爲樞密院知奏事吏部侍郞.

#高麗史17卷-世家17-毅宗1-02-01-1148
○(戊辰)二年春正月庚申朔放朝賀.

#高麗史17卷-世家17-毅宗1-02-02-1148
遣母弟暻及晧告朔于虞宮.

#高麗史17卷-世家17-毅宗1-02-03-1148
戊辰設帝釋道場于修文殿七日.

#高麗史17卷-世家17-毅宗1-02-04-1148
癸酉燃燈王如奉恩寺.

#高麗史17卷-世家17-毅宗1-02-05-1148
丙子以?知政事李仁實權判都兵馬事知樞密院事; 林光爲都兵馬使.

#高麗史17卷-世家17-毅宗1-02-06-1148
二月庚子以池深爲右僕射兵部尙書鷹揚軍上將軍; 權正鈞爲刑部尙書龍虎軍上將軍; 于方宰爲戶部尙書左右衛上將軍.

#高麗史17卷-世家17-毅宗1-02-07-1148
乙卯進奉使王軾還自金云: “金人言: ‘進奉表頭不書王名差使不書陪臣.’” 命法司科罪.

#高麗史17卷-世家17-毅宗1-02-08-1148
丁巳設仁宗大祥齋于靈通寺太后又設齋于奉恩寺行香.

#高麗史17卷-世家17-毅宗1-02-09-1148
戊午以文公裕爲西北面兵馬使; 安正修爲東北面兵馬使.

#高麗史17卷-世家17-毅宗1-02-10-1148
三月己未朔王如靈通寺謁仁考眞殿.

#高麗史17卷-世家17-毅宗1-02-11-1148
辛酉右常侍崔?中書舍人崔允儀等請黜內侍金巨公宦者之淑等七人王不聽?等伏閤力爭凡三日乃從之.

#高麗史17卷-世家17-毅宗1-02-12-1148
甲子奉安仁宗神御于景靈殿.

#高麗史17卷-世家17-毅宗1-02-13-1148
丙寅以高兆基爲政堂文學判戶部事; 金永寬知門下省事判工部事; 林光爲樞密院使判秘書省事; 崔惟淸知樞密院事判三司事; 文公元同知樞密院事; 李軾爲右僕射.

#高麗史17卷-世家17-毅宗1-02-14-1148
丁卯出御國淸寺留十三日.

#高麗史17卷-世家17-毅宗1-02-15-1148
壬申以文公裕試右散騎常侍; 改崔?爲國子監大司成; 崔允儀試禮部侍郞.

#高麗史17卷-世家17-毅宗1-02-16-1148
乙亥慮囚.

#高麗史17卷-世家17-毅宗1-02-17-1148
庚辰出御興王寺乙酉還壽昌宮.

#高麗史17卷-世家17-毅宗1-02-18-1148
夏四月丙申雨雹.

#高麗史17卷-世家17-毅宗1-02-19-1148
五月癸亥幸王輪寺.

#高麗史17卷-世家17-毅宗1-02-20-1148
甲子金遣完顔愼之來命王落起復.

#高麗史17卷-世家17-毅宗1-02-21-1148
丁卯宴金使於大觀殿.

#高麗史17卷-世家17-毅宗1-02-22-1148
庚午大理卿完顔宗安禮部侍郞蔡松年來冊王爲開府儀同三司上柱國高麗國王.

#高麗史17卷-世家17-毅宗1-02-23-1148
六月戊子王如奉恩寺.

#高麗史17卷-世家17-毅宗1-02-24-1148
辛卯宴金使於大觀殿.

#高麗史17卷-世家17-毅宗1-02-25-1148
癸巳慮囚.

#高麗史17卷-世家17-毅宗1-02-26-1148
辛丑王受菩薩戒于大觀殿.

#高麗史17卷-世家17-毅宗1-02-27-1148
金橫宣使?散守道來戊申宴于大觀殿.

#高麗史17卷-世家17-毅宗1-02-28-1148
秋七月乙丑王上冊于王太后.

#高麗史17卷-世家17-毅宗1-02-29-1148
丙寅宴群臣.

#高麗史17卷-世家17-毅宗1-02-30-1148
乙亥大赦賜文武官階爵.

#高麗史17卷-世家17-毅宗1-02-31-1148
是月良?令同正宋彦升殺其妻配有人島; 檢校少監楊秀英殺母弟配海際縣.

#高麗史17卷-世家17-毅宗1-02-32-1148
八月己丑以獄空設般若道場於典獄署五日.

#高麗史17卷-世家17-毅宗1-02-33-1148
辛卯納故奉御崔端女爲妃.

#高麗史17卷-世家17-毅宗1-02-34-1148
是月宋都綱郭英莊華黃世英陳誠林大有等三百三十人來.

#高麗史17卷-世家17-毅宗1-02-35-1148
閏月丁卯謁顯陵.

#高麗史17卷-世家17-毅宗1-02-36-1148
庚午御史臺伏閤言事三日.

#高麗史17卷-世家17-毅宗1-02-37-1148
癸酉以任元淑爲中書侍郞同平章事仍令致仕; 任克忠爲樞密院副使; 尹彦植守司空; 金永錫爲修文殿學士; 李之茂爲右諫議大夫.

#高麗史17卷-世家17-毅宗1-02-38-1148
戊寅謁昌陵.

#高麗史17卷-世家17-毅宗1-02-39-1148
壬午謁長陵.

#高麗史17卷-世家17-毅宗1-02-40-1148
九月丙寅朔賜柳庭堅等及第.

#高麗史17卷-世家17-毅宗1-02-41-1148
丁酉慮囚.

#高麗史17卷-世家17-毅宗1-02-42-1148
冬十月丁卯親*?{?}于*大廟赦. 初李深智之用與宋人張喆同謀深變名稱東方昕通書宋*大師秦檜: 以爲若以伐金爲名假道高麗我爲內應則高麗可圖也. 之用以其書及柳公植家藏高麗地圖附宋商彭寅以獻檜. 至是宋都綱林大有得書及圖來告囚喆深之用于獄鞠之皆伏. 深之用死獄中喆伏誅其妻皆配遠島.

#高麗史17卷-世家17-毅宗1-02-43-1148
十一月乙酉朔遣宋公贊如金謝賀生辰.

#高麗史17卷-世家17-毅宗1-02-44-1148
丁亥遣李之和謝落起復.

#高麗史17卷-世家17-毅宗1-02-45-1148
戊子尊仁宗次妃金氏爲王*太妃延壽宮主.

#高麗史17卷-世家17-毅宗1-02-46-1148
己丑冊弟暻爲大寧侯; 晧爲翼陽侯.

#高麗史17卷-世家17-毅宗1-02-47-1148
庚寅冊王妹上公主爲承慶宮主; 二公主爲德寧宮主.

#高麗史17卷-世家17-毅宗1-02-48-1148
乙未遣許進升如金謝橫宣.

#高麗史17卷-世家17-毅宗1-02-49-1148
戊戌設八關會幸法王寺.

#高麗史17卷-世家17-毅宗1-02-50-1148
己亥遣李軾金永夫如金謝冊封. 廉直諒賀正.

#高麗史17卷-世家17-毅宗1-02-51-1148
辛丑金遣高景山來賀生辰.

#高麗史17卷-世家17-毅宗1-02-52-1148
癸卯遣殿中侍御史李公升如金進方物.

#高麗史17卷-世家17-毅宗1-02-53-1148
丙午宴金使于大觀殿.

#高麗史17卷-世家17-毅宗1-02-54-1148
丁未遣金禮雄如金賀萬壽節.

#高麗史17卷-世家17-毅宗1-02-55-1148
以弟興王寺法尊玄曦爲拯世僧統.

#高麗史17卷-世家17-毅宗1-02-56-1148
十二月丙辰宋商譚全陳寶等十四人來.

#高麗史17卷-世家17-毅宗1-02-57-1148
壬戌王擊毬於北園.

#高麗史17卷-世家17-毅宗1-02-58-1148
丁卯以李仁實權判吏部事高兆基權判兵部事.

#高麗史17卷-世家17-毅宗1-02-59-1148
辛巳以任元?守太尉定安公; 金富軾守太保樂浪郡開國侯; 李仁實爲中書侍郞同平章事判吏部事; 高兆基?知政事判兵部事; 金永寬?知政事判工部事; 尹彦?爲政堂文學判刑部事; 崔惟淸爲兵部尙書; 文公元爲御史大夫知樞密院事判三司事; 庾弼爲樞密院副使; 金永錫爲吏部尙書; 李之茂爲左諫議大夫; 崔允儀知御史臺事.

#高麗史17卷-世家17-毅宗1-03-01-1149
○(己巳)三年春正月甲申朔放朝賀.

#高麗史17卷-世家17-毅宗1-03-02-1149
壬辰設帝釋道場於修文殿七日.

#高麗史17卷-世家17-毅宗1-03-03-1149
丙申以方資壽爲工部尙書神虎衛上將軍.

#高麗史17卷-世家17-毅宗1-03-04-1149
丁酉燃燈王如奉恩寺.

#高麗史17卷-世家17-毅宗1-03-05-1149
癸卯上王太后玉冊金寶曲宴于康安殿.

#高麗史17卷-世家17-毅宗1-03-06-1149
戊申閱兵.

#高麗史17卷-世家17-毅宗1-03-07-1149
己酉親醮二十七位神於內殿.

#高麗史17卷-世家17-毅宗1-03-08-1149
二月丁巳閱兵.

#高麗史17卷-世家17-毅宗1-03-09-1149
甲子親醮毬庭.

#高麗史17卷-世家17-毅宗1-03-10-1149
丁卯幸外帝釋院.

#高麗史17卷-世家17-毅宗1-03-11-1149
庚午選驍勇騎士十八人觀擊毬于後庭.

#高麗史17卷-世家17-毅宗1-03-12-1149
壬午王以仁宗忌辰如靈通寺行香.

#高麗史17卷-世家17-毅宗1-03-13-1149
三月癸未朔日食.

#高麗史17卷-世家17-毅宗1-03-14-1149
辛卯出御長源亭.

#高麗史17卷-世家17-毅宗1-03-15-1149
乙未慮囚.

#高麗史17卷-世家17-毅宗1-03-16-1149
丁酉御西樓觀擊毬三日.

#高麗史17卷-世家17-毅宗1-03-17-1149
夏四月甲寅還宮.

#高麗史17卷-世家17-毅宗1-03-18-1149
辛酉以李仁實守司空門下侍郞平章事; 高兆基爲中書侍郞平章事; 庾弼爲秘書監; 金永錫爲三司使; 崔?爲工部尙書; 鄭襲明爲翰林學士.

#高麗史17卷-世家17-毅宗1-03-19-1149
己巳雨雹.

#高麗史17卷-世家17-毅宗1-03-20-1149
戊寅王妃王氏生元子.

#高麗史17卷-世家17-毅宗1-03-21-1149
己卯禱雨于山川及諸神祠.

#高麗史17卷-世家17-毅宗1-03-22-1149
辛巳百官賀生元子.

#高麗史17卷-世家17-毅宗1-03-23-1149
五月甲申以元子生親告于景靈殿.

#高麗史17卷-世家17-毅宗1-03-24-1149
辛卯再雩.

#高麗史17卷-世家17-毅宗1-03-25-1149
丁酉親醮南斗于內殿.

#高麗史17卷-世家17-毅宗1-03-26-1149
庚戌守司空左僕射尹彦植卒.

#高麗史17卷-世家17-毅宗1-03-27-1149
六月壬子朔王如奉恩寺.

#高麗史17卷-世家17-毅宗1-03-28-1149
乙丑王受菩薩戒于大觀殿.

#高麗史17卷-世家17-毅宗1-03-29-1149
戊辰醮三界神於宣慶殿以*?{禳}蝗蟲.

#高麗史17卷-世家17-毅宗1-03-30-1149
庚午設般若道場於修文殿.

#高麗史17卷-世家17-毅宗1-03-31-1149
秋七月壬辰宴寶文閣學士文公裕直閣高瑩夫于淸?閣略君臣之禮.

#高麗史17卷-世家17-毅宗1-03-32-1149
丙申又宴平章事高兆基等于淸?閣.

#高麗史17卷-世家17-毅宗1-03-33-1149
丙午諫官伏閤言事二日.

#高麗史17卷-世家17-毅宗1-03-34-1149
宋都綱丘迪徐德榮等百五人來.

#高麗史17卷-世家17-毅宗1-03-35-1149
八月庚戌宋都綱寥悌等六十四人來.

#高麗史17卷-世家17-毅宗1-03-36-1149
丁巳林大有黃辜等七十一人來.

#高麗史17卷-世家17-毅宗1-03-37-1149
己未出御長源亭.

#高麗史17卷-世家17-毅宗1-03-38-1149
庚申宋都綱陳誠等八十七人來.

#高麗史17卷-世家17-毅宗1-03-39-1149
壬申御西樓觀擊毬.

#高麗史17卷-世家17-毅宗1-03-40-1149
以李公升爲右司諫知制誥; 柳公材爲侍御史.

#高麗史17卷-世家17-毅宗1-03-41-1149
癸酉引見平章事高兆基御史大夫文公元中書舍人王軾左承宣鄭襲明置酒論國事遂御西樓觀擊毬.

#高麗史17卷-世家17-毅宗1-03-42-1149
九月壬午政堂文學尹彦?卒.

#高麗史17卷-世家17-毅宗1-03-43-1149
癸未御西樓觀擊毬.

#高麗史17卷-世家17-毅宗1-03-44-1149
乙酉又觀擊毬?馬.

#高麗史17卷-世家17-毅宗1-03-45-1149
丁亥引見知門下省事崔惟淸御史大夫文公元等六人置酒遂御西樓觀擊毬.

#高麗史17卷-世家17-毅宗1-03-46-1149
庚寅慮囚.

#高麗史17卷-世家17-毅宗1-03-47-1149
癸巳御西樓觀擊毬二日.

#高麗史17卷-世家17-毅宗1-03-48-1149
丙申夜又御西樓觀擊毬.

#高麗史17卷-世家17-毅宗1-03-49-1149
庚子幸觀德亭閱兵賜物有差.

#高麗史17卷-世家17-毅宗1-03-50-1149
辛丑宴宰樞侍臣.

#高麗史17卷-世家17-毅宗1-03-51-1149
壬寅閱兵.

#高麗史17卷-世家17-毅宗1-03-52-1149
癸卯還壽昌宮.

#高麗史17卷-世家17-毅宗1-03-53-1149
冬十月甲子設消?道場於大觀殿六日.

#高麗史17卷-世家17-毅宗1-03-54-1149
壬申設百座會於宣慶殿三日飯僧于毬庭.

#高麗史17卷-世家17-毅宗1-03-55-1149
十一月丁亥遣李之中如金謝賀生辰.

#高麗史17卷-世家17-毅宗1-03-56-1149
己丑設八關會幸法王寺.

#高麗史17卷-世家17-毅宗1-03-57-1149
辛卯遣洪源滌如金賀正.

#高麗史17卷-世家17-毅宗1-03-58-1149
乙未金遣完顔多祐來賀生辰.

#高麗史17卷-世家17-毅宗1-03-59-1149
遣持禮使金景元如金東京.

#高麗史17卷-世家17-毅宗1-03-60-1149
辛丑遣許純如金進方物.

#高麗史17卷-世家17-毅宗1-03-61-1149
丁未遣韓靖賀萬壽節.

#高麗史17卷-世家17-毅宗1-03-62-1149
十二月戊午慮囚.

#高麗史17卷-世家17-毅宗1-03-63-1149
己未以高兆基權判吏部事.

#高麗史17卷-世家17-毅宗1-03-64-1149
甲子檢校少府少監高元仁盜所守官絹百八匹. 罪當絞以犯在赦前杖脊配遠島.

#高麗史17卷-世家17-毅宗1-03-65-1149
壬申以王?爲門下侍中仍令致仕; 高兆基判尙書吏部事; 金永寬爲中書侍郞同中書門下平章事判尙書兵部事; 崔惟淸?知政事判尙書刑部事; 李彦林爲兵部尙書; 文公裕試刑部尙書; 金端爲左散騎常侍.

#高麗史17卷-世家17-毅宗1-04-01-1150
○(庚午)四年春正月己卯朔放朝賀.

#高麗史17卷-世家17-毅宗1-04-02-1150
壬辰燃燈王如奉恩寺.

#高麗史17卷-世家17-毅宗1-04-03-1150
庚子密進使朴純?如金不至而復.

#高麗史17卷-世家17-毅宗1-04-04-1150
金平章政事完顔亮弑其主亶而自立改元天德.

#高麗史17卷-世家17-毅宗1-04-05-1150
辛丑以池深守司空.

#高麗史17卷-世家17-毅宗1-04-06-1150
九月丁丑幸南京.

#高麗史17卷-世家17-毅宗1-04-07-1150
太白晝見經天二日.

#高麗史17卷-世家17-毅宗1-04-08-1150
甲午至自南京赦.

#高麗史17卷-世家17-毅宗1-04-09-1150
乙未慮囚.

#高麗史17卷-世家17-毅宗1-04-10-1150
築毬場于北園.

#高麗史17卷-世家17-毅宗1-04-11-1150
冬十月癸卯朔設仁王經道場於明仁殿以*?{禳}天災.

#高麗史17卷-世家17-毅宗1-04-12-1150
丙午閱兵于東郊.

#高麗史17卷-世家17-毅宗1-04-13-1150
庚午郞舍伏閤言事三日.

#高麗史17卷-世家17-毅宗1-04-14-1150
十一月丙子遣曹晉若如金謝宣諭.

#高麗史17卷-世家17-毅宗1-04-15-1150
丙戌設八關會幸法王寺.

#高麗史17卷-世家17-毅宗1-04-16-1150
丁亥遣庾祿公如金賀正.

#高麗史17卷-世家17-毅宗1-04-17-1150
己丑金遣耶律羅松來賀生辰.

#高麗史17卷-世家17-毅宗1-04-18-1150
壬辰遣韓縝如金進方物.

#高麗史17卷-世家17-毅宗1-04-19-1150
乙未宴金使於大觀殿.

#高麗史17卷-世家17-毅宗1-04-20-1150
遣林景猷賀龍興節.

#高麗史17卷-世家17-毅宗1-04-21-1150
丙申御康安殿命內侍祗候以下擊毬.

#高麗史17卷-世家17-毅宗1-04-22-1150
十二月己酉親醮十一曜於內殿.

#高麗史17卷-世家17-毅宗1-04-23-1150
辛亥以金永寬判吏部事; 高兆基判兵部事.

#高麗史17卷-世家17-毅宗1-04-24-1150
乙卯慮囚.

#高麗史17卷-世家17-毅宗1-04-25-1150
親醮天曹於內殿.

#高麗史17卷-世家17-毅宗1-04-26-1150
癸亥慮囚.

#高麗史17卷-世家17-毅宗1-04-27-1150
戊辰以金永寬監修國史知西京留守事; 崔惟淸爲中書侍郞平章事; 文公元?知政事; 庾弼知樞密院事; 崔?爲兵部尙書; 崔子英爲左散騎常侍同知樞密院事; 李彦林爲工部尙書; 金子儀爲右散騎常侍.

#高麗史17卷-世家17-毅宗1-04-28-1150
壬申設除夜道場於大觀殿.

#高麗史17卷-世家17-毅宗1-05-01-1151
○(辛未)五年春正月癸酉朔放朝賀.

#高麗史17卷-世家17-毅宗1-05-02-1151
丙戌燃燈王如奉恩寺.

#高麗史17卷-世家17-毅宗1-05-03-1151
丙申親醮二十七位神於內殿.

#高麗史17卷-世家17-毅宗1-05-04-1151
二月戊申門下侍中致仕金富軾卒.

#高麗史17卷-世家17-毅宗1-05-05-1151
辛未王如靈通寺.

#高麗史17卷-世家17-毅宗1-05-06-1151
三月戊寅以權正鈞爲兵部尙書; 高兆基爲中軍兵馬判事兼西北面兵馬判事.

#高麗史17卷-世家17-毅宗1-05-07-1151
己丑幸妙通寺.

#高麗史17卷-世家17-毅宗1-05-08-1151
壬辰慮囚.

#高麗史17卷-世家17-毅宗1-05-09-1151
樞密院知奏事鄭襲明卒.

#高麗史17卷-世家17-毅宗1-05-10-1151
夏四月壬寅朔?知政事致仕陳淑卒輟朝三日.

#高麗史17卷-世家17-毅宗1-05-11-1151
甲辰御明仁殿視朝. 謂諫臣曰: “自今欲每日視朝凡庭諍之事姑且除之.” 故諫臣無庭諍者.

#高麗史17卷-世家17-毅宗1-05-12-1151
丙午雨雹.

#高麗史17卷-世家17-毅宗1-05-13-1151
己酉王以沈香木命工刻成觀音像置內殿仍飯僧.

#高麗史17卷-世家17-毅宗1-05-14-1151
丙辰以崔惟淸判兵部事; 文公元判刑部事; 庾弼知門下省事; 崔?知樞密院事; 文公裕爲禮部尙書; 金端爲戶部尙書; 安正修試刑部尙書.

#高麗史17卷-世家17-毅宗1-05-15-1151
戊辰少府少監韓令臣嘗爲典解庫判官以私?布潛換官布三十匹收職田放還田里.

#高麗史17卷-世家17-毅宗1-05-16-1151
癸酉平章事致仕李仲卒輟朝三日.

#高麗史17卷-世家17-毅宗1-05-17-1151
乙亥以旱禱雨于名山大川及諸神祠.

#高麗史17卷-世家17-毅宗1-05-18-1151
設佛頂道場於修文殿七日.

#高麗史17卷-世家17-毅宗1-05-19-1151
丙戌封第三妹爲昌樂宮主; 第四*姝{妹}爲永和宮主.

#高麗史17卷-世家17-毅宗1-05-20-1151
丁亥封王妃王氏爲興德宮主.

#高麗史17卷-世家17-毅宗1-05-21-1151
五月乙巳親醮南斗于內殿.

#高麗史17卷-世家17-毅宗1-05-22-1151
丁未左諫議王軾等上*?論鄭?等罪.

#高麗史17卷-世家17-毅宗1-05-23-1151
己酉親醮太一於內殿.

#高麗史17卷-世家17-毅宗1-05-24-1151
辛亥設消?道場於宣慶殿五日.

#高麗史17卷-世家17-毅宗1-05-25-1151
丙辰召諫官於殿門慰諭之. 特引諫議王軾入便殿賜酒宴語從容.

#高麗史17卷-世家17-毅宗1-05-26-1151
甲子臺諫伏閤言事.

#高麗史17卷-世家17-毅宗1-05-27-1151
丁卯以金永寬守司徒判國子監事; 文公元爲中書侍郞平章事判吏部事; 庾弼?知政事判兵部事; 金永錫爲政堂文學; 崔子英知門下省事; 崔?判三司事; 崔允儀爲御史大夫同知樞密院事; 任克忠爲樞密院副使; 劉碩爲樞密院知奏事; 梁元俊爲左承宣; 文公裕爲禮部尙書.

#高麗史17卷-世家17-毅宗1-05-28-1151
六月庚午朔王如奉恩寺.

#高麗史17卷-世家17-毅宗1-05-29-1151
壬申命寶文閣學士待制及翰林學士日會精義堂校冊府元龜.

#高麗史17卷-世家17-毅宗1-05-30-1151
丙子慮囚.

#高麗史17卷-世家17-毅宗1-05-31-1151
壬午金橫賜使少府少監蕭忠來.

#高麗史17卷-世家17-毅宗1-05-32-1151
甲申王受菩薩戒於修文殿.

#高麗史17卷-世家17-毅宗1-05-33-1151
乙酉夜召入內侍李陽允史官李仁榮等十三人於奉元殿庭賜坐給紙筆王占韻令賦石榴花七言四韻詩限以燭刻李陽允等七人中格臨軒賜酒. 翼日又賜酒果於翰林院仍賜絲絹有差.

#高麗史17卷-世家17-毅宗1-05-34-1151
己丑宴金使於大觀殿.

#高麗史17卷-世家17-毅宗1-05-35-1151
癸巳慮囚.

#高麗史17卷-世家17-毅宗1-05-36-1151
甲午王走筆賦禱雨詩宣示諸學士.

#高麗史17卷-世家17-毅宗1-05-37-1151
丁酉以旱禁扇.

#高麗史17卷-世家17-毅宗1-05-38-1151
秋七月庚子詔: “今年累月不雨禾穀不登內外人民將至飢困大可憂也. 塗有餓?而不知發豈爲政之道乎. 都兵馬使與宰樞其熟議救恤之方使吾赤子毋或飢餓.”

#高麗史17卷-世家17-毅宗1-05-39-1151
辛丑以李軾爲尙書左僕射?知政事尋卒.

#高麗史17卷-世家17-毅宗1-05-40-1151
壬寅設龍王道場於貞州船上禱雨七日.

#高麗史17卷-世家17-毅宗1-05-41-1151
甲辰詔: “文班四品以上武班三品以上設五百羅漢齋于普濟寺禱雨.”

#高麗史17卷-世家17-毅宗1-05-42-1151
乙巳醮七十二星於內殿.

#高麗史17卷-世家17-毅宗1-05-43-1151
丙午宋都綱丘通等四十一人來.

#高麗史17卷-世家17-毅宗1-05-44-1151
丁未雨.

#高麗史17卷-世家17-毅宗1-05-45-1151
設消?道場於修文殿三日.

#高麗史17卷-世家17-毅宗1-05-46-1151
丙辰以庾弼爲寶文閣提擧; 金存中爲同提擧.

#高麗史17卷-世家17-毅宗1-05-47-1151
乙丑幸外帝釋院.

#高麗史17卷-世家17-毅宗1-05-48-1151
宋都綱丘迪等三十五人徐德英等六十七人來.

#高麗史17卷-世家17-毅宗1-05-49-1151
八月壬申宋都綱陳誠等九十七人來.

#高麗史17卷-世家17-毅宗1-05-50-1151
癸酉林大有等九十九人來.

#高麗史17卷-世家17-毅宗1-05-51-1151
丙子諫官及侍御史金*양等伏閤言事三日不報.

#高麗史17卷-世家17-毅宗1-05-52-1151
癸未省宰皆乞罪不視事. 召文公元庾弼金永錫崔子英及諫官金子儀王軾朴*??{朴?}李元膺李陽伸尹鱗瞻臺官崔允儀金*양閔慤韓靖慰諭視事皆不奉詔夜二鼓乃退.

#高麗史17卷-世家17-毅宗1-05-53-1151
乙酉醮三界於內殿.

#高麗史17卷-世家17-毅宗1-05-54-1151
丙戌省宰及臺諫被召詣闕待命皆不報. 省宰及御史大夫先退. 王引騎士於後庭伐鼓擊毬. 正言李知深伏閤力爭二日.

#高麗史17卷-世家17-毅宗1-05-55-1151
丁亥王遊北園命騎士擊毬.

#高麗史17卷-世家17-毅宗1-05-56-1151
庚寅召省宰謂曰: “已從臺諫所奏矣然只黜鄭?耳.”

#高麗史17卷-世家17-毅宗1-05-57-1151
甲午以崔允淑爲西北面兵馬使; 劉邦支爲東北面兵馬使.

#高麗史17卷-世家17-毅宗1-05-58-1151
九月乙巳醮三淸於內殿.

#高麗史17卷-世家17-毅宗1-05-59-1151
丙午謁景靈殿.

#高麗史17卷-世家17-毅宗1-05-60-1151
戊申慮囚.

#高麗史17卷-世家17-毅宗1-05-61-1151
甲子幸妙通寺.

#高麗史17卷-世家17-毅宗1-05-62-1151
冬十月戊辰御康安殿閱國馬.

#高麗史17卷-世家17-毅宗1-05-63-1151
壬申設百座會於宣慶殿飯僧毬庭三日.

#高麗史17卷-世家17-毅宗1-05-64-1151
乙酉親*?{?}于*大廟.

#高麗史17卷-世家17-毅宗1-05-65-1151
錄囚.

#高麗史17卷-世家17-毅宗1-05-66-1151
十一月己亥遣宋?如金謝賀生辰.

#高麗史17卷-世家17-毅宗1-05-67-1151
癸卯遣趙端臣謝橫賜.

#高麗史17卷-世家17-毅宗1-05-68-1151
戊申遣吳日就賀正.

#高麗史17卷-世家17-毅宗1-05-69-1151
庚戌設八關會幸法王寺.

#高麗史17卷-世家17-毅宗1-05-70-1151
癸丑金遣蕭子敏來賀生辰.

#高麗史17卷-世家17-毅宗1-05-71-1151
遣徐淳如金進方物.

#高麗史17卷-世家17-毅宗1-05-72-1151
戊午宴金使於大觀殿.

#高麗史17卷-世家17-毅宗1-05-73-1151
己未遣崔應淸賀龍興節.

#高麗史17卷-世家17-毅宗1-05-74-1151
十二月壬午慮囚.

#高麗史17卷-世家17-毅宗1-05-75-1151
戊子以文公元守司空; 庾弼爲中書侍郞平章事; 任克忠同知樞密院事; 王軾爲御史大夫同知樞密院事; 李彦林爲尙書右僕射; 金澤試刑部尙書; 安正修試工部尙書; 李之茂知御史臺事.

#高麗史17卷-世家17-毅宗1-06-01-1152
○(壬申)六年春正月丁酉朔放朝賀.

#高麗史17卷-世家17-毅宗1-06-02-1152
辛亥燃燈王如奉恩寺.

#高麗史17卷-世家17-毅宗1-06-03-1152
癸丑御康安殿觀綵棚伶官兩部樂. 以前夕已經燃燈大會皆已徹去王?命復之. 樂觀忘倦至日午乃罷.

#高麗史17卷-世家17-毅宗1-06-04-1152
戊午幸神衆院.

#高麗史17卷-世家17-毅宗1-06-05-1152
二月庚午親設齋于外帝釋院.

#高麗史17卷-世家17-毅宗1-06-06-1152
乙未王如靈通寺遂幸興聖寺.

#高麗史17卷-世家17-毅宗1-06-07-1152
三月丙申朔地震.

#高麗史17卷-世家17-毅宗1-06-08-1152
庚子諫官伏閣言事三日不報.

#高麗史17卷-世家17-毅宗1-06-09-1152
壬寅作佛事于明仁殿王行香.

#高麗史17卷-世家17-毅宗1-06-10-1152
丙午放輕繫.

#高麗史17卷-世家17-毅宗1-06-11-1152
戊申醮于內殿.

#高麗史17卷-世家17-毅宗1-06-12-1152
乙卯宴于賞春亭使伶官交奏雜?.

#高麗史17卷-世家17-毅宗1-06-13-1152
壬戌詔曰: “旱魃爲虐朕甚懼焉. 將博採忠言勵精求理以召和氣.” 於是臺諫各上封事指陳時政得失.

#高麗史17卷-世家17-毅宗1-06-14-1152
夏四月乙丑朔醮太一於內殿.

#高麗史17卷-世家17-毅宗1-06-15-1152
丙寅地震.

#高麗史17卷-世家17-毅宗1-06-16-1152
丁卯宴萬壽亭至曉乃罷.

#高麗史17卷-世家17-毅宗1-06-17-1152
壬申醮北斗於內殿.

#高麗史17卷-世家17-毅宗1-06-18-1152
丁丑夜宴于賞春亭.

#高麗史17卷-世家17-毅宗1-06-19-1152
己卯禱雨于山川及諸神祠.

#高麗史17卷-世家17-毅宗1-06-20-1152
醮三界於內殿太一於福源宮.

#高麗史17卷-世家17-毅宗1-06-21-1152
庚辰以文公元爲西京留守使; 庾弼修國史; 金永錫崔子英檢校司徒; 崔允儀爲修文殿學士; 文公裕爲刑部尙書; 金子儀爲禮部尙書; 金澤爲工部尙書.

#高麗史17卷-世家17-毅宗1-06-22-1152
辛巳諫官伏閤諫擊毬不聽諫官遂留宿翰林院. 王賜酒慰諭乃曰: “所言至切何敢不從.” 翌日悉出群馬命日官塞北門.

#高麗史17卷-世家17-毅宗1-06-23-1152
丙戌禱雨于山川及諸神祠.

#高麗史17卷-世家17-毅宗1-06-24-1152
庚寅賜金儀等及第.

#高麗史17卷-世家17-毅宗1-06-25-1152
丙申夜宦者給事李鈞自投東池死. 王痛惜泣下.

#高麗史17卷-世家17-毅宗1-06-26-1152
五月壬寅御大觀殿親試賜劉羲等及第.

#高麗史17卷-世家17-毅宗1-06-27-1152
甲辰移御安和寺.

#高麗史17卷-世家17-毅宗1-06-28-1152
六月甲子朔王如奉恩寺.

#高麗史17卷-世家17-毅宗1-06-29-1152
辛未放輕繫.

#高麗史17卷-世家17-毅宗1-06-30-1152
戊寅王受菩薩戒.

#高麗史17卷-世家17-毅宗1-06-31-1152
己卯親醮太一于內殿.

#高麗史17卷-世家17-毅宗1-06-32-1152
庚辰饗飢饉疾疫人於開國寺.

#高麗史17卷-世家17-毅宗1-06-33-1152
癸未幸妙通寺設摩利*?{支}天道場. 是日還壽昌宮. 醮七十二星於明仁殿又醮天皇大帝太一及十六神以*?{禳}疾疫.

#高麗史17卷-世家17-毅宗1-06-34-1152
秋七月甲午朔禱雨于山川及諸神祠.

#高麗史17卷-世家17-毅宗1-06-35-1152
醮三界於內殿.

#高麗史17卷-世家17-毅宗1-06-36-1152
甲寅宋都綱許序等四十九人來.

#高麗史17卷-世家17-毅宗1-06-37-1152
乙卯臺諫伏閤論諫乃黜內侍十四人茶房五人.

#高麗史17卷-世家17-毅宗1-06-38-1152
丙辰宋都綱黃鵬等九十一人來.

#高麗史17卷-世家17-毅宗1-06-39-1152
八月丙寅刑部奏重刑王與大臣審覆斷之.

#高麗史17卷-世家17-毅宗1-06-40-1152
己巳宋都綱寥悌等七十七人來.

#高麗史17卷-世家17-毅宗1-06-41-1152
庚午醮三界於新闕.

#高麗史17卷-世家17-毅宗1-06-42-1152
丁亥設消?道場於大觀殿五日.

#高麗史17卷-世家17-毅宗1-06-43-1152
九月壬辰朔設金剛經道場於大觀殿.

#高麗史17卷-世家17-毅宗1-06-44-1152
戊戌百官詣萬寶殿賀太后坤寧節.

#高麗史17卷-世家17-毅宗1-06-45-1152
庚子御東池選善射御者觀射終*月{日}.

#高麗史17卷-世家17-毅宗1-06-46-1152
辛丑放輕繫.

#高麗史17卷-世家17-毅宗1-06-47-1152
丙辰幸外帝釋院設羅漢齋.

#高麗史17卷-世家17-毅宗1-06-48-1152
冬十月癸亥幸妙通寺.

#高麗史17卷-世家17-毅宗1-06-49-1152
十一月戊戌遣柳公材如金謝賀生辰.

#高麗史17卷-世家17-毅宗1-06-50-1152
庚子遣朴彦樞賀正.

#高麗史17卷-世家17-毅宗1-06-51-1152
甲辰設八關會幸法王寺.

#高麗史17卷-世家17-毅宗1-06-52-1152
金遣完顔持正來賀生辰.

#高麗史17卷-世家17-毅宗1-06-53-1152
遣李惇如金進方物.

#高麗史17卷-世家17-毅宗1-06-54-1152
壬子宴金使於大觀殿.

#高麗史17卷-世家17-毅宗1-06-55-1152
乙卯遣閔慤如金賀龍興節.

#高麗史17卷-世家17-毅宗1-06-56-1152
十二月丙寅以庾弼爲太子太師; 崔允儀爲太傅.

#高麗史17卷-世家17-毅宗1-06-57-1152
丁卯平章事致仕崔灌卒輟朝三日.

#高麗史17卷-世家17-毅宗1-06-58-1152
辛未放輕囚.

#高麗史17卷-世家17-毅宗1-06-59-1152
乙亥夜王觀百戱于內殿.

#高麗史17卷-世家17-毅宗1-06-60-1152
丙戌以文公元庾弼爲門下侍郞同平章事; 金永錫爲中書侍郞平章事; 崔子英?知政事; 崔?爲樞密院使; 崔允儀知樞密院事; 任克忠爲翰林學士; 金子儀爲禮部尙書; 文公裕爲兵部尙書; 金澤爲刑部尙書; 吳仁廣試工部尙書; 金貽永知都省事.

世家卷第十七.


#高麗史18卷-世家18-00-00-00-0000
世家卷第十八. 高麗史十八.
正憲大夫工曹判書集賢殿大提學知  經筵春秋館事兼成均大司成臣鄭麟趾奉  敎修.

#高麗史18卷-世家18-毅宗2-00-00-0000
毅宗二.

#高麗史18卷-世家18-毅宗2-07-01-1153
○(癸酉)七年春正月辛卯朔放朝賀.

#高麗史18卷-世家18-毅宗2-07-02-1153
癸卯賜元子名泓後改稱祈.

#高麗史18卷-世家18-毅宗2-07-03-1153
甲辰燃燈王如奉恩寺.

#高麗史18卷-世家18-毅宗2-07-04-1153
乙卯出御長源亭.

#高麗史18卷-世家18-毅宗2-07-05-1153
二月辛未以于邦宰爲刑部尙書.

#高麗史18卷-世家18-毅宗2-07-06-1153
癸未還壽昌宮.

#高麗史18卷-世家18-毅宗2-07-07-1153
己丑王如靈通寺.

#高麗史18卷-世家18-毅宗2-07-08-1153
三月乙未幸普濟寺設五百羅漢齋.

#高麗史18卷-世家18-毅宗2-07-09-1153
辛亥幸興聖寺.

#高麗史18卷-世家18-毅宗2-07-10-1153
夏四月己卯冊子泓爲王太子赦加內外文武兩班散職兼賜田柴.

#高麗史18卷-世家18-毅宗2-07-11-1153
丁亥宴群臣於大觀殿.

#高麗史18卷-世家18-毅宗2-07-12-1153
六月己未朔王如奉恩寺.

#高麗史18卷-世家18-毅宗2-07-13-1153
庚申穆淸殿?.

#高麗史18卷-世家18-毅宗2-07-14-1153
癸酉王受菩薩戒.

#高麗史18卷-世家18-毅宗2-07-15-1153
甲申移御安和寺.

#高麗史18卷-世家18-毅宗2-07-16-1153
金告改天德五年爲貞元元年.

#高麗史18卷-世家18-毅宗2-07-17-1153
秋七月丙申還新闕.

#高麗史18卷-世家18-毅宗2-07-18-1153
壬寅設盂蘭盆齋於奉元殿.

#高麗史18卷-世家18-毅宗2-07-19-1153
八月丙寅御宣仁殿論決重刑.

#高麗史18卷-世家18-毅宗2-07-20-1153
甲戌出御長源亭.

#高麗史18卷-世家18-毅宗2-07-21-1153
賜郭元等及第.

#高麗史18卷-世家18-毅宗2-07-22-1153
冬十月辛酉御史臺伏閤論事.

#高麗史18卷-世家18-毅宗2-07-23-1153
丁卯王還宮.

#高麗史18卷-世家18-毅宗2-07-24-1153
十一月己亥設八關會幸法王寺.

#高麗史18卷-世家18-毅宗2-07-25-1153
庚子耽羅縣徒上仁勇副尉中連珍直等十二人來獻方物.

#高麗史18卷-世家18-毅宗2-07-26-1153
壬寅金遣少府監阿勒根彦忠來賀生辰.

#高麗史18卷-世家18-毅宗2-07-27-1153
是月遣起居舍人崔婁伯如金賀龍興節; 禮部員外郞尹鱗瞻謝賀生辰; 御史雜端李陽伸進方物; 禮部員外郞朴儒賀正.

#高麗史18卷-世家18-毅宗2-08-01-1154
○(甲戌)八年春正月丙寅以崔子英判兵部事; 金永錫爲尙書左僕射判工部事.

#高麗史18卷-世家18-毅宗2-08-02-1154
丁卯燃燈王如奉恩寺.

#高麗史18卷-世家18-毅宗2-08-03-1154
乙亥冊王弟旼爲平?侯.

#高麗史18卷-世家18-毅宗2-08-04-1154
丙子出御長源亭.

#高麗史18卷-世家18-毅宗2-08-05-1154
己卯御慶?殿召扈從文臣命賦靑郊驛獻靑牛詩. 直翰林院金孝純等十四人合格賜物有差幷賜酒果.

#高麗史18卷-世家18-毅宗2-08-06-1154
壬午召知門下省事崔允儀樞密院使任克忠曲宴于陽和樓夜艾而罷.

#高麗史18卷-世家18-毅宗2-08-07-1154
二月辛亥以仁宗忌日飯僧于內殿.

#高麗史18卷-世家18-毅宗2-08-08-1154
癸丑幸敬天寺.

#高麗史18卷-世家18-毅宗2-08-09-1154
三月丙辰召崔允儀任克忠金存中等六人曲宴于陽和樓.

#高麗史18卷-世家18-毅宗2-08-10-1154
戊午幸國淸寺.

#高麗史18卷-世家18-毅宗2-08-11-1154
庚午還宮.

#高麗史18卷-世家18-毅宗2-08-12-1154
夏四月丙申親?于*大廟赦.

#高麗史18卷-世家18-毅宗2-08-13-1154
五月癸丑朔日食.

#高麗史18卷-世家18-毅宗2-08-14-1154
出御長源亭.

#高麗史18卷-世家18-毅宗2-08-15-1154
?知政事致仕尹?卒.

#高麗史18卷-世家18-毅宗2-08-16-1154
閱兵于東郊.

#高麗史18卷-世家18-毅宗2-08-17-1154
賜皇甫倬等及第.

#高麗史18卷-世家18-毅宗2-08-18-1154
六月戊戌金遣大府少監梁彬來賜羊二千頭.

#高麗史18卷-世家18-毅宗2-08-19-1154
秋九月創西京重興寺.

#高麗史18卷-世家18-毅宗2-08-20-1154
冬十月庚辰朔饗老人又飯僧三萬.

#高麗史18卷-世家18-毅宗2-08-21-1154
是月開蘇泰縣河渠未卒其功.

#高麗史18卷-世家18-毅宗2-08-22-1154
十一月丙寅金遣大府監李珪來賀生辰.

#高麗史18卷-世家18-毅宗2-08-23-1154
是月遣金永寧如金進方物; 奉說謝賀生辰; 金仁愈謝橫賜.

#高麗史18卷-世家18-毅宗2-09-01-1155
○(乙亥)九年春正月辛亥以大府卿崔??爲西北面兵馬使; 試刑部侍郞許純爲東北面兵馬副使.

#高麗史18卷-世家18-毅宗2-09-02-1155
己未飯僧于奉元殿.

#高麗史18卷-世家18-毅宗2-09-03-1155
壬戌燃燈王如奉恩寺.

#高麗史18卷-世家18-毅宗2-09-04-1155
乙亥出御長源亭.

#高麗史18卷-世家18-毅宗2-09-05-1155
二月丁亥給事中閔慤左司諫朴得齡等伏閤論事不報.

#高麗史18卷-世家18-毅宗2-09-06-1155
乙巳飯僧于內殿.

#高麗史18卷-世家18-毅宗2-09-07-1155
丁未出御敬天寺.

#高麗史18卷-世家18-毅宗2-09-08-1155
三月壬戌還宮.

#高麗史18卷-世家18-毅宗2-09-09-1155
庚午出御長源亭.

#高麗史18卷-世家18-毅宗2-09-10-1155
癸酉以崔子英權判尙書吏部事; 崔允儀權判尙書兵部事.

#高麗史18卷-世家18-毅宗2-09-11-1155
乙亥出御國淸寺.

#高麗史18卷-世家18-毅宗2-09-12-1155
夏四月庚子還宮.

#高麗史18卷-世家18-毅宗2-09-13-1155
五月丁未朔日食.

#高麗史18卷-世家18-毅宗2-09-14-1155
辛亥端午謁景靈殿.

#高麗史18卷-世家18-毅宗2-09-15-1155
庚午以崔子英判吏部事西京留守事.

#高麗史18卷-世家18-毅宗2-09-16-1155
甲戌以梁元俊知門下省事; 任克忠爲樞密院使翰林學士承旨太子賓客.

#高麗史18卷-世家18-毅宗2-09-17-1155
六月丁丑朔王如奉恩寺.

#高麗史18卷-世家18-毅宗2-09-18-1155
辛卯王受菩薩戒於修文殿.

#高麗史18卷-世家18-毅宗2-09-19-1155
乙未以崔子英爲西北面兵馬判事兼判中軍兵馬事; 崔允儀爲東北面兵馬判事兼判中軍兵馬事; 文公裕副之.

#高麗史18卷-世家18-毅宗2-09-20-1155
秋八月丙子朔出御長源亭.

#高麗史18卷-世家18-毅宗2-09-21-1155
宋明州歸我漂風人知里先等五人.

#高麗史18卷-世家18-毅宗2-09-22-1155
辛卯幸國淸寺.

#高麗史18卷-世家18-毅宗2-09-23-1155
丙午召平章事崔子英知門下省事梁元俊起居舍人崔婁伯左司諫朴得齡左正言許洪材右正言崔祐甫訪問國政.

#高麗史18卷-世家18-毅宗2-09-24-1155
冬十一月戊子設八關會幸法王寺.

#高麗史18卷-世家18-毅宗2-09-25-1155
癸巳金遣使來賀生辰.

#高麗史18卷-世家18-毅宗2-09-26-1155
是月遣右司員外郞金純如金賀龍興節刑部員外郞金溫中謝賀生辰戶部郞中崔子?賀正左司諫朴得齡進方物.

#高麗史18卷-世家18-毅宗2-09-27-1155
十二月削司空璋爵.

#高麗史18卷-世家18-毅宗2-09-28-1155
戊申宴金使於大觀殿.

#高麗史18卷-世家18-毅宗2-09-29-1155
宋歸我漂風人三十餘口.

#高麗史18卷-世家18-毅宗2-09-30-1155
門下侍郞平章事庾弼卒.

#高麗史18卷-世家18-毅宗2-10-01-1156
○(丙子)十年春正月癸卯朔放朝賀.

#高麗史18卷-世家18-毅宗2-10-02-1156
丙辰燃燈王如奉恩寺.

#高麗史18卷-世家18-毅宗2-10-03-1156
三月壬寅朔幸國淸寺.

#高麗史18卷-世家18-毅宗2-10-04-1156
壬子置祈福道場于內殿.

#高麗史18卷-世家18-毅宗2-10-05-1156
是月以左承宣金存中爲太子少保.

#高麗史18卷-世家18-毅宗2-10-06-1156
夏四月甲午王如興王寺轉華嚴經. 初王無嗣與妃金氏誓若生子當成金銀字華嚴經四部. 及元子生寫成二部修興王寺弘敎院藏之改額弘眞大設法會以落之.

#高麗史18卷-世家18-毅宗2-10-07-1156
丙申還宮赦大?以下凡從事法會者皆職賞.

#高麗史18卷-世家18-毅宗2-10-08-1156
五月辛亥雨雹.

#高麗史18卷-世家18-毅宗2-10-09-1156
六月辛卯賜黃文莊等及第.

#高麗史18卷-世家18-毅宗2-10-10-1156
秋七月丙寅彗見東方.

#高麗史18卷-世家18-毅宗2-10-11-1156
八月丁丑以彗星未滅赦二罪以下流者量移.

#高麗史18卷-世家18-毅宗2-10-12-1156
甲午遣尙書韓縉如金賀上尊號.

#高麗史18卷-世家18-毅宗2-10-13-1156
九月乙巳御史臺吏脫內官禁服王怒囚其吏.

#高麗史18卷-世家18-毅宗2-10-14-1156
丁未定安公任元厚卒.

#高麗史18卷-世家18-毅宗2-10-15-1156
冬十月乙亥設藏經道場于宣慶殿.

#高麗史18卷-世家18-毅宗2-10-16-1156
壬午飯僧五百于內殿.

#高麗史18卷-世家18-毅宗2-10-17-1156
召平章事崔允儀李之茂知樞密院事申淑右承宣李元膺右副承宣金貽永國子監大司成金永胤寶文閣學士金永夫知閤門事崔溫給事中崔應淸內侍殿中監崔??御史雜端金*양等入穆淸殿周覽善救寶養性亭及御苑花卉賜曲宴于?虛閣. 初王於大內東北隅起一閣扁曰?虛金碧鮮明. 又於內閤別室居善藥意欲廣治衆病扁曰善救寶. 又?亭其側聚怪石名花扁曰養性.

#高麗史18卷-世家18-毅宗2-10-18-1156
閏月壬寅以平章事李之茂爲太子太保以代金存中.

#高麗史18卷-世家18-毅宗2-10-19-1156
是月金改貞元四年爲正隆元年避世祖諱以?字代隆字行之.

#高麗史18卷-世家18-毅宗2-10-20-1156
十一月壬午設八關會幸法王寺.

#高麗史18卷-世家18-毅宗2-10-21-1156
乙酉金遣定遠將軍耶律遵禮來.

#高麗史18卷-世家18-毅宗2-10-22-1156
辛卯宴金使於大觀殿.

#高麗史18卷-世家18-毅宗2-10-23-1156
十二月丙午慮囚.

#高麗史18卷-世家18-毅宗2-10-24-1156
乙丑以東北面兵馬副使李公升爲樞密院左副承宣.

#高麗史18卷-世家18-毅宗2-11-01-1157
○(丁丑)十一年春正月戊辰朔放朝賀.

#高麗史18卷-世家18-毅宗2-11-02-1157
庚辰御睦親殿召拯世僧統玄曦等二百餘僧設齋祈福.

#高麗史18卷-世家18-毅宗2-11-03-1157
癸未召翼陽侯及宰臣崔允儀李之茂等置酒便殿至翼日午時乃罷.

#高麗史18卷-世家18-毅宗2-11-04-1157
乙酉出御長源亭.

#高麗史18卷-世家18-毅宗2-11-05-1157
辛卯王如國淸寺遂幸敬天寺. 有司以行在所狹隘請去史官. 王曰: “史官記予言動不可暫離.”

#高麗史18卷-世家18-毅宗2-11-06-1157
二月己亥中書侍郞平章事致仕高兆基卒.

#高麗史18卷-世家18-毅宗2-11-07-1157
戊申王還宮.

#高麗史18卷-世家18-毅宗2-11-08-1157
流弟大寧侯暻于天安府.

#高麗史18卷-世家18-毅宗2-11-09-1157
癸丑出御敬天寺.

#高麗史18卷-世家18-毅宗2-11-10-1157
丁巳彭夢齡等八人群聚賭博?流南州.

#高麗史18卷-世家18-毅宗2-11-11-1157
三月壬申移御長源亭.

#高麗史18卷-世家18-毅宗2-11-12-1157
是夜尙乘局?延及御輦.

#高麗史18卷-世家18-毅宗2-11-13-1157
庚辰移御天壽寺.

#高麗史18卷-世家18-毅宗2-11-14-1157
癸未流禮賓卿李仲齊及家屬于南島. 仲齊妻李氏尙書福林之女性惡. 嘗語僕有不臣語僕妻素怨李遂狀訴于宦寺以聞. 王怒命近臣面縛李氏以來闔家流竄. 自是讒言交?王多疑群臣.

#高麗史18卷-世家18-毅宗2-11-15-1157
夏四月丙申朔闕東離宮成宮曰壽德殿曰天寧. 又以侍中王?第爲安昌宮; 前?政金正純第爲靜和宮; 平章事庾弼第爲連昌宮; 樞密院副使金巨公第爲瑞?宮. 又毁民家五十餘區作*大平亭{太平亭}命太子書額旁植名花異果奇麗珍玩之物布列左右. 亭南鑿池作觀瀾亭. 其北?養怡亭盖以靑瓷. 南?養和亭盖以?. 又磨玉石築歡喜美成二臺聚怪石作仙山引遠水爲飛泉窮極侈麗. 群小逢迎民*閒珍異之物輒稱密旨無問遠近爭取?載絡繹於道民甚苦之.

#高麗史18卷-世家18-毅宗2-11-16-1157
戊戌命宰樞臺諫侍臣等遊覽壽德宮因賜酒食.

#高麗史18卷-世家18-毅宗2-11-17-1157
庚子王入御壽德宮.

#高麗史18卷-世家18-毅宗2-11-18-1157
壬寅御觀瀾亭曲赦二罪以下復鄭?職凡預營繕者皆賞之.

#高麗史18卷-世家18-毅宗2-11-19-1157
癸卯幸普濟寺遂移御天壽寺.

#高麗史18卷-世家18-毅宗2-11-20-1157
乙巳王以眞絲四百斤買平章事文公元第爲巡御所.

#高麗史18卷-世家18-毅宗2-11-21-1157
甲寅王還宮.

#高麗史18卷-世家18-毅宗2-11-22-1157
甲子榮儀奏曰: “來歲國有?宜修古寺以*?{禳}之.” 王率百官幸海安寺相風水.

#高麗史18卷-世家18-毅宗2-11-23-1157
五月壬申御密殿召見平章事崔允儀右承宣李元膺等賜犀紅?帶各一腰. 是夜王率內竪伶人巡宴林亭至曉不輟.

#高麗史18卷-世家18-毅宗2-11-24-1157
癸酉夜亦如之.

#高麗史18卷-世家18-毅宗2-11-25-1157
丙子以朴純?爲樞密院副使.

#高麗史18卷-世家18-毅宗2-11-26-1157
王聞: 東海中有羽陵島地廣土肥舊有州縣可以居民. 遣溟州道監倉殿中內給事金柔立往視. 柔立回奏: “土多巖石民不可居.” 遂寢其議.

#高麗史18卷-世家18-毅宗2-11-27-1157
甲申幸觀靜寺相風水遂如國淸寺.

#高麗史18卷-世家18-毅宗2-11-28-1157
乙酉移御安和寺.

#高麗史18卷-世家18-毅宗2-11-29-1157
六月戊申金橫宣使大府卿張喆來.

#高麗史18卷-世家18-毅宗2-11-30-1157
辛亥至自安和寺.

#高麗史18卷-世家18-毅宗2-11-31-1157
戊午宴金使于大觀殿.

#高麗史18卷-世家18-毅宗2-11-32-1157
秋七月戊子宋商獻鸚鵡孔雀異花.

#高麗史18卷-世家18-毅宗2-11-33-1157
八月己亥王還壽德宮.

#高麗史18卷-世家18-毅宗2-11-34-1157
乙卯幸摠持寺召住持懷正遊賞林亭留題祈福詩二絶宣視宰樞侍臣. 扈從百官軍卒露宿林壑頗多愁嘆. 懷正唯以呪?得幸恩寵無比凡僧徒求職賞者皆趣附賄賂貪鄙無厭.

#高麗史18卷-世家18-毅宗2-11-35-1157
辛酉王欲置離宮於金吾衛堤上里平章事崔允儀切諫乃止.

#高麗史18卷-世家18-毅宗2-11-36-1157
壬戌出御長源亭.

#高麗史18卷-世家18-毅宗2-11-37-1157
九月癸亥朔命內侍朴允恭增營壽德宮.

#高麗史18卷-世家18-毅宗2-11-38-1157
辛未移御天壽寺.

#高麗史18卷-世家18-毅宗2-11-39-1157
翼日移御興王寺.

#高麗史18卷-世家18-毅宗2-11-40-1157
冬十月癸巳朔還移天壽寺.

#高麗史18卷-世家18-毅宗2-11-41-1157
壬寅以大府寺油蜜告?徵*?{斂}諸寺院以充齋醮之費.

#高麗史18卷-世家18-毅宗2-11-42-1157
乙卯幸外帝釋院.

#高麗史18卷-世家18-毅宗2-11-43-1157
丁巳飯僧三萬于毬庭三日.

#高麗史18卷-世家18-毅宗2-11-44-1157
十一月癸亥朔王還宮.

#高麗史18卷-世家18-毅宗2-11-45-1157
遣工部郞中李光縉如金謝賀生辰; 刑部員外郞朴育和謝橫賜; 刑部員外郞金敦中賀正; 禮賓少卿崔令儀進方物; 工部員外郞金嘉會賀龍興節.

#高麗史18卷-世家18-毅宗2-11-46-1157
丁丑設八關會. 是夜召平章事崔允儀李之茂承宣李元膺崔??等遊賞林亭賜曲宴.

#高麗史18卷-世家18-毅宗2-11-47-1157
己卯金遣少府監完顔德壽來賀生辰.

#高麗史18卷-世家18-毅宗2-11-48-1157
癸未冊長女爲敬德宮主; 第二女爲安貞宮主; 第三女爲順和宮主. 是夜召宰樞近臣曲宴于天寧殿.

#高麗史18卷-世家18-毅宗2-11-49-1157
甲申出御普濟寺.

#高麗史18卷-世家18-毅宗2-11-50-1157
戊子還宮.

#高麗史18卷-世家18-毅宗2-11-51-1157
辛卯宴金使于大觀殿.

#高麗史18卷-世家18-毅宗2-11-52-1157
十二月癸丑詔: “以鄭?私第爲慶明宮.” 陰陽家以爲: “犬擧頭吠主之勢不宜臨御.” 不從.

#高麗史18卷-世家18-毅宗2-11-53-1157
戊午以李之茂監修國史; 崔?爲政堂文學; 金永夫知樞密院事太子賓客; 任克忠守司空.

#高麗史18卷-世家18-毅宗2-11-54-1157
庚申移御慶明宮.

#高麗史18卷-世家18-毅宗2-12-01-1158
○(戊寅)十二年春正月甲戌還宮.

#高麗史18卷-世家18-毅宗2-12-02-1158
二月乙未出御興王寺庚子移御天壽寺.

#高麗史18卷-世家18-毅宗2-12-03-1158
戊午王還宮.

#高麗史18卷-世家18-毅宗2-12-04-1158
己未以仁宗忌日飯僧於*大平亭{太平亭}. 時王好作佛事緇徒盈溢宮庭?恃恩寵附託宦官侵擾百姓競造寺塔爲害日甚.

#高麗史18卷-世家18-毅宗2-12-05-1158
庚申王如靈通寺.

#高麗史18卷-世家18-毅宗2-12-06-1158
三月辛酉朔日食.

#高麗史18卷-世家18-毅宗2-12-07-1158
丁卯降死罪流以下原之. 又赦西京叛逆充爲奴婢者.

#高麗史18卷-世家18-毅宗2-12-08-1158
壬申幸壽德宮宴宰樞臺閣侍臣于*大平亭{太平亭}仍許遊賞御苑花木.

#高麗史18卷-世家18-毅宗2-12-09-1158
壬午大?國內老人.

#高麗史18卷-世家18-毅宗2-12-10-1158
夏四月乙巳命平章事崔允儀知門下省事申淑同知樞密院事金永夫醮于賞春亭禱雨.

#高麗史18卷-世家18-毅宗2-12-11-1158
戊申再雩.

#高麗史18卷-世家18-毅宗2-12-12-1158
五月乙丑幸安和寺賦石井詩令宰相詞臣和進.

#高麗史18卷-世家18-毅宗2-12-13-1158
丙寅大雨雹.

#高麗史18卷-世家18-毅宗2-12-14-1158
己巳白虹貫日.

#高麗史18卷-世家18-毅宗2-12-15-1158
辛巳賜金正明等及第.

#高麗史18卷-世家18-毅宗2-12-16-1158
戊申移御安和寺.

#高麗史18卷-世家18-毅宗2-12-17-1158
秋七月己未太白晝見.

#高麗史18卷-世家18-毅宗2-12-18-1158
辛酉亦如之.

#高麗史18卷-世家18-毅宗2-12-19-1158
甲申王還宮.

#高麗史18卷-世家18-毅宗2-12-20-1158
八月庚子尙書刑部奏決重刑.

#高麗史18卷-世家18-毅宗2-12-21-1158
乙巳以朴純?知門下省事.

#高麗史18卷-世家18-毅宗2-12-22-1158
丙午出御天壽寺癸丑移御安和寺.

#高麗史18卷-世家18-毅宗2-12-23-1158
甲寅太史監候劉元度奏: “白州?山半月岡實我國重興之地. 若營宮闕七年之內可呑北虜.” 於是遣平章事崔允儀等相風水. 還奏曰: “山朝水順可營宮闕.” 王然之.

#高麗史18卷-世家18-毅宗2-12-24-1158
九月己未王還宮.

#高麗史18卷-世家18-毅宗2-12-25-1158
庚申遣崔允儀知奏事李元膺內侍朴懷俊等創別宮于白州. 懷俊性苛刻徵丁夫于西海道日夜催督不日告成賜闕名重興殿額大化. 術者私語曰: “此道詵所謂庚方客虎擧頭掩來之勢. 創闕於此恐有危亡之患.”

#高麗史18卷-世家18-毅宗2-12-26-1158
癸酉王如國淸寺.

#高麗史18卷-世家18-毅宗2-12-27-1158
冬十月丁酉曲宴于安平齋召左承宣李公升獻壽. 公升賦詩以進.

#高麗史18卷-世家18-毅宗2-12-28-1158
乙卯幸白州丙辰入御重興闕.

#高麗史18卷-世家18-毅宗2-12-29-1158
丁巳受賀于大化殿是日天地昏黑大風拔木王頗疑之多方祈*?{禳}.

#高麗史18卷-世家18-毅宗2-12-30-1158
戊午宴群臣于大化殿.

#高麗史18卷-世家18-毅宗2-12-31-1158
十一月癸亥還宮赦.

#高麗史18卷-世家18-毅宗2-12-32-1158
甲子門下侍郞平章事致仕梁元俊卒.

#高麗史18卷-世家18-毅宗2-12-33-1158
庚午設八關會幸法王寺.

#高麗史18卷-世家18-毅宗2-12-34-1158
癸酉金遣高存福來賀生辰.

#高麗史18卷-世家18-毅宗2-12-35-1158
癸未宴金使.

#高麗史18卷-世家18-毅宗2-12-36-1158
萬寶殿?.

#高麗史18卷-世家18-毅宗2-12-37-1158
十二月己丑以朴純?權判吏部事.

#高麗史18卷-世家18-毅宗2-12-38-1158
癸巳富閏縣人奉街弑其父及繼母幷殺家?皆投?火而逃.

#高麗史18卷-世家18-毅宗2-12-39-1158
乙未幸天壽寺.

#高麗史18卷-世家18-毅宗2-13-01-1159
○(己卯)十三年春正月丙辰日暈有珥色靑赤白人皆謂三日?出.

#高麗史18卷-世家18-毅宗2-13-02-1159
壬戌移御壽德宮.

#高麗史18卷-世家18-毅宗2-13-03-1159
己巳燃燈王如奉恩寺.

#高麗史18卷-世家18-毅宗2-13-04-1159
二月壬寅王如安和寺.

#高麗史18卷-世家18-毅宗2-13-05-1159
丙午幸大安寺國子生李良平道謁上*?論事.

#高麗史18卷-世家18-毅宗2-13-06-1159
丁未王率百官飯僧御製詩一絶令詞臣和進遂幸普濟寺.

#高麗史18卷-世家18-毅宗2-13-07-1159
庚戌移御金存中第.

#高麗史18卷-世家18-毅宗2-13-08-1159
辛亥還宮.

#高麗史18卷-世家18-毅宗2-13-09-1159
乙卯王如靈通寺.

#高麗史18卷-世家18-毅宗2-13-10-1159
三月丁巳門下侍中王?卒謚剛烈.

#高麗史18卷-世家18-毅宗2-13-11-1159
乙丑王還宮.

#高麗史18卷-世家18-毅宗2-13-12-1159
戊辰設消?道場於宣慶殿七日.

#高麗史18卷-世家18-毅宗2-13-13-1159
乙亥幸玄化寺東西兩院僧各設茶亭迎駕競尙華侈.

#高麗史18卷-世家18-毅宗2-13-14-1159
丙子遊覽東西兩院飯僧.

#高麗史18卷-世家18-毅宗2-13-15-1159
夏四月庚寅大雨雹.

#高麗史18卷-世家18-毅宗2-13-16-1159
甲辰移御?井洞平章事崔溱第.

#高麗史18卷-世家18-毅宗2-13-17-1159
庚戌還宮.

#高麗史18卷-世家18-毅宗2-13-18-1159
六月甲申朔王如奉恩寺.

#高麗史18卷-世家18-毅宗2-13-19-1159
戊申如安和寺.

#高麗史18卷-世家18-毅宗2-13-20-1159
閏月己未還宮.

#高麗史18卷-世家18-毅宗2-13-21-1159
秋七月癸未王如安和寺乙未還宮.

#高麗史18卷-世家18-毅宗2-13-22-1159
八月丁巳王如國淸寺戊辰還宮.

#高麗史18卷-世家18-毅宗2-13-23-1159
庚辰如興王寺.

#高麗史18卷-世家18-毅宗2-13-24-1159
九月乙酉王如國淸寺.

#高麗史18卷-世家18-毅宗2-13-25-1159
丙申出御天壽寺.

#高麗史18卷-世家18-毅宗2-13-26-1159
己亥還御楊堤洞平章事文公元第.

#高麗史18卷-世家18-毅宗2-13-27-1159
冬十月甲寅出御興王寺壬戌還宮.

#高麗史18卷-世家18-毅宗2-13-28-1159
十一月辛巳朔賜宰樞郞舍酒果.

#高麗史18卷-世家18-毅宗2-13-29-1159
甲午設八關會幸法王寺.

#高麗史18卷-世家18-毅宗2-13-30-1159
乙未地震聲如雷.

#高麗史18卷-世家18-毅宗2-13-31-1159
丁酉金遣安遠大將軍完顔德溫來賀生辰. 己亥宴于壽昌宮.

#高麗史18卷-世家18-毅宗2-13-32-1159
幸普濟寺.

#高麗史18卷-世家18-毅宗2-13-33-1159
戊申幸興國寺.

#高麗史18卷-世家18-毅宗2-13-34-1159
十二月甲寅幸普濟寺.

#高麗史18卷-世家18-毅宗2-13-35-1159
壬戌移御司空尹彦植第.

#高麗史18卷-世家18-毅宗2-13-36-1159
癸亥移御楊堤洞宅.

#高麗史18卷-世家18-毅宗2-13-37-1159
己巳幸普濟寺.

#高麗史18卷-世家18-毅宗2-13-38-1159
乙亥出御興國寺.

#高麗史18卷-世家18-毅宗2-14-01-1160
○(庚辰)十四年春正月庚辰朔王在興國寺受中外朝賀壬辰還宮.

#高麗史18卷-世家18-毅宗2-14-02-1160
乙未燃燈王如奉恩寺.

#高麗史18卷-世家18-毅宗2-14-03-1160
丁酉幸普濟寺.

#高麗史18卷-世家18-毅宗2-14-04-1160
己亥日中有怪氣三日.

#高麗史18卷-世家18-毅宗2-14-05-1160
辛丑出御興王寺.

#高麗史18卷-世家18-毅宗2-14-06-1160
甲辰龍虎軍卒張彦弑其母斬首梟市三日.

#高麗史18卷-世家18-毅宗2-14-07-1160
二月庚戌朔王還宮.

#高麗史18卷-世家18-毅宗2-14-08-1160
乙丑出御興王寺.

#高麗史18卷-世家18-毅宗2-14-09-1160
三月壬午移御長源亭.

#高麗史18卷-世家18-毅宗2-14-10-1160
丙戌御西樓. 閱諸將鞍馬.

#高麗史18卷-世家18-毅宗2-14-11-1160
己丑移御興王寺道見一老?賜布及酒.

#高麗史18卷-世家18-毅宗2-14-12-1160
丁酉還宮召兩府宰樞侍臣許賞御苑花草及珍禽奇獸仍賜酒果.

#高麗史18卷-世家18-毅宗2-14-13-1160
夏四月壬子以樞密院副使李元膺?知政事是日卒.

#高麗史18卷-世家18-毅宗2-14-14-1160
戊午王如玄化寺.

#高麗史18卷-世家18-毅宗2-14-15-1160
辛酉遂幸法泉寺.

#高麗史18卷-世家18-毅宗2-14-16-1160
五月乙未賜崔孝著等及第.

#高麗史18卷-世家18-毅宗2-14-17-1160
戊戌再雩.

#高麗史18卷-世家18-毅宗2-14-18-1160
六月庚申金遣耶律琳來.

#高麗史18卷-世家18-毅宗2-14-19-1160
秋七月戊寅宴金使.

#高麗史18卷-世家18-毅宗2-14-20-1160
癸未?知政事致仕申淑卒.

#高麗史18卷-世家18-毅宗2-14-21-1160
己丑中書侍郞平章事崔?卒.

#高麗史18卷-世家18-毅宗2-14-22-1160
乙未移御慶龍齋.

#高麗史18卷-世家18-毅宗2-14-23-1160
八月丙午朔日食.

#高麗史18卷-世家18-毅宗2-14-24-1160
丁未出御興王寺乙丑還宮.

#高麗史18卷-世家18-毅宗2-14-25-1160
戊辰設消?道場於宣慶殿六日.

#高麗史18卷-世家18-毅宗2-14-26-1160
癸酉日中有黑子.

#高麗史18卷-世家18-毅宗2-14-27-1160
王密使嬖人白子端李榮搜取故郞中李之中玩物置諸?井洞離宮.

#高麗史18卷-世家18-毅宗2-14-28-1160
九月戊寅王如興王寺.

#高麗史18卷-世家18-毅宗2-14-29-1160
甲申幸新成藏堂後苑置酒賞菊.

#高麗史18卷-世家18-毅宗2-14-30-1160
乙酉詣母后殿起居.

#高麗史18卷-世家18-毅宗2-14-31-1160
冬十月庚戌幸景福寺.

#高麗史18卷-世家18-毅宗2-14-32-1160
丙辰遂幸普賢寺飯僧命造銀甁十口重三十斤各盛五香五藥納于寺.

#高麗史18卷-世家18-毅宗2-14-33-1160
己未御普賢院樓賜?者布人一匹?二兩.

#高麗史18卷-世家18-毅宗2-14-34-1160
庚申又御寺樓親賜行旅飯羹.

#高麗史18卷-世家18-毅宗2-14-35-1160
辛酉亦如之壬戌還宮遂幸慶龍齋.

#高麗史18卷-世家18-毅宗2-14-36-1160
乙丑飯僧三萬于毬庭三日.

#高麗史18卷-世家18-毅宗2-14-37-1160
壬申出御興王寺.

#高麗史18卷-世家18-毅宗2-14-38-1160
十一月丁丑還宮.

#高麗史18卷-世家18-毅宗2-14-39-1160
辛卯金遣高通來賀生辰.

#高麗史18卷-世家18-毅宗2-14-40-1160
乙未宴金使於大觀殿.

#高麗史18卷-世家18-毅宗2-15-01-1161
○(辛巳)十五年夏四月癸卯朔出御長源亭.

#高麗史18卷-世家18-毅宗2-15-02-1161
乙卯移御玄化寺.

#高麗史18卷-世家18-毅宗2-15-03-1161
戊辰移御歸法寺.

#高麗史18卷-世家18-毅宗2-15-04-1161
五月癸酉朔還宮.

#高麗史18卷-世家18-毅宗2-15-05-1161
甲申雨雹.

#高麗史18卷-世家18-毅宗2-15-06-1161
甲午以崔惟淸爲奉元殿大學士.

#高麗史18卷-世家18-毅宗2-15-07-1161
乙未出御玄化寺.

#高麗史18卷-世家18-毅宗2-15-08-1161
丁酉雨王製喜雨詩以示儒臣.

#高麗史18卷-世家18-毅宗2-15-09-1161
六月癸卯王如奉恩寺.

#高麗史18卷-世家18-毅宗2-15-10-1161
癸丑再雩.

#高麗史18卷-世家18-毅宗2-15-11-1161
秋七月壬申朔還宮.

#高麗史18卷-世家18-毅宗2-15-12-1161
庚寅赦.

#高麗史18卷-世家18-毅宗2-15-13-1161
八月壬寅出御長源亭丁未還宮.

#高麗史18卷-世家18-毅宗2-15-14-1161
癸丑出御興王寺壬戌還宮.

#高麗史18卷-世家18-毅宗2-15-15-1161
丁卯出御天和寺.

#高麗史18卷-世家18-毅宗2-15-16-1161
九月丁丑移御長源亭.

#高麗史18卷-世家18-毅宗2-15-17-1161
丁亥移御天和寺.

#高麗史18卷-世家18-毅宗2-15-18-1161
冬十月壬寅移御玄化寺.

#高麗史18卷-世家18-毅宗2-15-19-1161
丙午感陰縣人子和義章等誣告: “鄭?妻任氏與縣吏仁梁呪詛上及大臣.” 王命閣門祗*侯{候}林文賁按問乃子和與仁梁有隙欲陷之也. 於是投子和義章于江.

#高麗史18卷-世家18-毅宗2-15-20-1161
十一月甲戌太白晝見經天.

#高麗史18卷-世家18-毅宗2-15-21-1161
西北面馳報金主被弑.

#高麗史18卷-世家18-毅宗2-15-22-1161
戊寅王還宮.

#高麗史18卷-世家18-毅宗2-15-23-1161
壬午御毬庭觀樂甲申亦如之.

#高麗史18卷-世家18-毅宗2-15-24-1161
辛卯出御興王寺.

#高麗史18卷-世家18-毅宗2-15-25-1161
十二月庚子移御玄化寺.

#高麗史18卷-世家18-毅宗2-15-26-1161
辛亥移御興王寺.

#高麗史18卷-世家18-毅宗2-15-27-1161
己未王還百順宮.

#高麗史18卷-世家18-毅宗2-15-28-1161
乙丑以金永夫知門下省事; 金巨公爲吏部尙書; 崔??爲樞密院副使; 崔惟淸爲中書侍郞平章事致仕; 李公升知尙書吏部事; 曹晉若知御史臺事; 李德壽爲翰林學士.

#高麗史18卷-世家18-毅宗2-16-01-1162
○(壬午)十六年春正月戊辰朔日食.

#高麗史18卷-世家18-毅宗2-16-02-1162
辛巳燃燈王如奉恩寺.

#高麗史18卷-世家18-毅宗2-16-03-1162
辛卯出御興王寺.

#高麗史18卷-世家18-毅宗2-16-04-1162
二月庚戌移御天壽寺.

#高麗史18卷-世家18-毅宗2-16-05-1162
辛亥御經筵講論經義.

#高麗史18卷-世家18-毅宗2-16-06-1162
丁卯王如靈通寺.

#高麗史18卷-世家18-毅宗2-16-07-1162
閏月甲戌移御興王寺.

#高麗史18卷-世家18-毅宗2-16-08-1162
己丑移御天壽寺.

#高麗史18卷-世家18-毅宗2-16-09-1162
三月丙午移御長源亭.

#高麗史18卷-世家18-毅宗2-16-10-1162
戊午還宮.

#高麗史18卷-世家18-毅宗2-16-11-1162
宋都綱侯林等四十三人來. 明州牒報云: “宋朝與金擧兵相戰至今年春大捷獲金帝完顔亮圖形?罪布告中外. 御製書圖上曰: ‘金虜曰亮獨夫自大弑君殺母叛盟犯塞殘虐兩國屢遷必敗皇天降罰爲夷狄戒.’” 盖宋人欲示威我朝未必盡如其言.

#高麗史18卷-世家18-毅宗2-16-12-1162
己未以金巨公知樞密院事判三司事; 崔??同知樞密院事; 曹晉若爲樞密院副使兼太子賓客; 李公升爲翰林學士; 金*양爲右承宣.

#高麗史18卷-世家18-毅宗2-16-13-1162
丙寅諫官伏閤上*?請罷別宮貢獻不聽. 王酷信陰陽秘祝之說每於行在集僧道數百餘人常設齋醮?費不?帑藏虛竭又多取私第爲別宮誅求貨財名曰別貢使宦者監領?緣營私. 時旱荒疫?中外道?相望.

#高麗史18卷-世家18-毅宗2-16-14-1162
夏四月甲戌出御玄化寺辛巳還宮.

#高麗史18卷-世家18-毅宗2-16-15-1162
甲申以久旱再雩. 下詔曰: “朕臨政願理思與群臣同心合德日聞忠言施於有政上*?天心下副民望其文武四品以上各言時政得失民*閒利害以備採擇.”

#高麗史18卷-世家18-毅宗2-16-16-1162
己丑出御興王寺.

#高麗史18卷-世家18-毅宗2-16-17-1162
五月丁酉朔賜李繼元等及第.

#高麗史18卷-世家18-毅宗2-16-18-1162
己亥移御安和寺.

#高麗史18卷-世家18-毅宗2-16-19-1162
丁巳宣旨: “人君之德在於好生惡殺勤恤民隱. 近者囹圄不空民多疫?朕甚憫焉. 其赦殊死以下?諸道郡縣逋租發倉?以賑貧窮失所者兼擧淸白守節者.”

#高麗史18卷-世家18-毅宗2-16-20-1162
己未官婢善花與一孕婦爭斗粟殺之. 善花子爲宦寺請托法司免刑待赦直送原州有司駁奏移配紫燕島. 是月風旱爲甚人以爲孕婦寃氣所感.

#高麗史18卷-世家18-毅宗2-16-21-1162
六月丁卯王如奉恩寺.

#高麗史18卷-世家18-毅宗2-16-22-1162
辛未宋都綱鄧成等四十七人來.

#高麗史18卷-世家18-毅宗2-16-23-1162
癸未京城有賊三十餘人夜至永平門擊走門卒斬關而出.

#高麗史18卷-世家18-毅宗2-16-24-1162
丁亥王還宮.

#高麗史18卷-世家18-毅宗2-16-25-1162
庚寅宋都綱徐德榮等八十九人吳世全等一百四十二人來.

#高麗史18卷-世家18-毅宗2-16-26-1162
癸巳移御安和寺.

#高麗史18卷-世家18-毅宗2-16-27-1162
秋七月壬寅王還宮.

#高麗史18卷-世家18-毅宗2-16-28-1162
庚申宋都綱河富等四十三人來.

#高麗史18卷-世家18-毅宗2-16-29-1162
辛酉中書侍郞平章事致仕朴純?卒. 純?由胥吏入內侍歷敭中外遂登宰輔以勤儉自持.

#高麗史18卷-世家18-毅宗2-16-30-1162
八月乙丑朔出御長源亭乙亥王還宮.

#高麗史18卷-世家18-毅宗2-16-31-1162
庚辰出御天壽寺.

#高麗史18卷-世家18-毅宗2-16-32-1162
壬辰門下侍郞平章事崔允儀卒.

#高麗史18卷-世家18-毅宗2-16-33-1162
九月甲午朔移御長源亭.

#高麗史18卷-世家18-毅宗2-16-34-1162
己亥移御興王寺.

#高麗史18卷-世家18-毅宗2-16-35-1162
辛丑王之嬖倖挾媚道密置??於御床褥中事覺誣告注簿同正金義輔與內侍尹至元通謀祝詛斬義輔流至元於無人島.

#高麗史18卷-世家18-毅宗2-16-36-1162
癸丑移御天壽寺.

#高麗史18卷-世家18-毅宗2-16-37-1162
冬十月戊寅移御興王寺.

#高麗史18卷-世家18-毅宗2-16-38-1162
十一月癸巳朔還宮.

#高麗史18卷-世家18-毅宗2-16-39-1162
壬寅王太子加元服.

#高麗史18卷-世家18-毅宗2-16-40-1162
癸卯以右承宣李聃知御史臺事.

#高麗史18卷-世家18-毅宗2-16-41-1162
丙午設八關會幸法王寺.

#高麗史18卷-世家18-毅宗2-16-42-1162
戊申金遣大府監完顔興來告卽位.

#高麗史18卷-世家18-毅宗2-16-43-1162
壬戌出御天壽寺.

#高麗史18卷-世家18-毅宗2-16-44-1162
十二月癸亥朔太白經天四日.

#高麗史18卷-世家18-毅宗2-16-45-1162
丙寅王還宮自是屢微行.

#高麗史18卷-世家18-毅宗2-16-46-1162
庚午出御興王寺.

#高麗史18卷-世家18-毅宗2-16-47-1162
乙亥還仁智齋.

#高麗史18卷-世家18-毅宗2-16-48-1162
壬午王還宮.

#高麗史18卷-世家18-毅宗2-16-49-1162
己丑以李之茂判尙書吏部事; 金永夫?知政事判尙書兵部事; 金巨公知門下省事戶部尙書; 任克忠判尙書刑部事; 崔??知樞密院事判三司事; 曹晉若同知樞密院事; 金永胤爲樞密院副使.

#高麗史18卷-世家18-毅宗2-16-50-1162
辛卯王御仁智齋親製春帖字云: “蕩蕩春光好欣欣物意新將修仁知德今得萬年春.” 又云: “夢裏明聞眞吉地扶蘇山下別神仙迎新納慶今朝日萬福攸同瑞氣連.” 王酷信術士改慶龍齋爲仁智開廣增飾日與嬖倖沈?遊戱不恤國政. 諫官或請毁之. 王輒稱夢報以拒之故有是詩. 自是諫者乃止.

#高麗史18卷-世家18-毅宗2-16-51-1162
是月遣金永胤金淳夫如金賀登極又遣金居實謝宣諭登極.

#高麗史18卷-世家18-毅宗2-17-01-1163
○(癸未)十七年春正月己亥幸仁智齋.

#高麗史18卷-世家18-毅宗2-17-02-1163
壬寅以尙書左丞徐淳知西北面兵馬事; 翰林侍讀學士崔祐甫爲東北面兵馬副使.

#高麗史18卷-世家18-毅宗2-17-03-1163
乙巳燃燈王如奉恩寺.

#高麗史18卷-世家18-毅宗2-17-04-1163
二月丁卯出御普濟寺壬申還宮.

#高麗史18卷-世家18-毅宗2-17-05-1163
乙亥幸天壽洪圓二寺沈醉留宿從官衛士皆不得食.

#高麗史18卷-世家18-毅宗2-17-06-1163
丁丑出御玄化寺.

#高麗史18卷-世家18-毅宗2-17-07-1163
乙酉移御天壽寺.

#高麗史18卷-世家18-毅宗2-17-08-1163
辛卯如靈通寺遂御玄化寺.

#高麗史18卷-世家18-毅宗2-17-09-1163
三月丁酉移御興王寺.

#高麗史18卷-世家18-毅宗2-17-10-1163
庚子以東面都監判官孫應時廬墓三年詔旌表門閭.

#高麗史18卷-世家18-毅宗2-17-11-1163
癸卯移御洪圓寺夏四月壬戌還宮.

#高麗史18卷-世家18-毅宗2-17-12-1163
癸酉移御館北宮.

#高麗史18卷-世家18-毅宗2-17-13-1163
乙亥親?*大廟赦殊死以下陞百官爵一級其執事正郞以上官各許一子蔭職.

#高麗史18卷-世家18-毅宗2-17-14-1163
丙子移御仁智齋五月丁酉還宮.

#高麗史18卷-世家18-毅宗2-17-15-1163
壬子知門下省事金巨公卒.

#高麗史18卷-世家18-毅宗2-17-16-1163
丙辰以王璞守司徒咸寧伯.

#高麗史18卷-世家18-毅宗2-17-17-1163
六月庚申朔日食.

#高麗史18卷-世家18-毅宗2-17-18-1163
甲子王微行移御安和寺丁丑還宮.

#高麗史18卷-世家18-毅宗2-17-19-1163
金橫賜使少府監韓鋼來.

#高麗史18卷-世家18-毅宗2-17-20-1163
秋七月辛卯宴金使于大內.

#高麗史18卷-世家18-毅宗2-17-21-1163
乙未出御玄化寺.

#高麗史18卷-世家18-毅宗2-17-22-1163
乙巳宋都綱徐德榮等來獻孔雀及珍翫之物. 德榮又以宋帝密旨獻金銀合二副盛以沈香.

#高麗史18卷-世家18-毅宗2-17-23-1163
甲寅移御天壽寺.

#高麗史18卷-世家18-毅宗2-17-24-1163
以衛尉卿李陽實知西北面兵馬事; 給事中朴育和爲東北面兵馬副使. 有司劾陽實不合藩鎭以徐淳仍之.

#高麗史18卷-世家18-毅宗2-17-25-1163
八月壬戌王還宮.

#高麗史18卷-世家18-毅宗2-17-26-1163
癸亥出御玄化寺.

#高麗史18卷-世家18-毅宗2-17-27-1163
甲申移御天壽寺.

#高麗史18卷-世家18-毅宗2-17-28-1163
九月戊戌移御玄化寺.

#高麗史18卷-世家18-毅宗2-17-29-1163
冬十月戊午朔賜李純佑等及第.

#高麗史18卷-世家18-毅宗2-17-30-1163
丙寅地震.

#高麗史18卷-世家18-毅宗2-17-31-1163
壬申移御仁智齋.

#高麗史18卷-世家18-毅宗2-17-32-1163
戊寅移御館北宮甲申王還宮設百座會令內外飯僧三萬.

#高麗史18卷-世家18-毅宗2-17-33-1163
十一月庚子設八關會幸法王寺.

#高麗史18卷-世家18-毅宗2-17-34-1163
壬寅金遣大府監耶律章來賀生辰.

#高麗史18卷-世家18-毅宗2-17-35-1163
十二月庚申移御興國寺.

#高麗史18卷-世家18-毅宗2-17-36-1163
丙寅移御仁智齋.

#高麗史18卷-世家18-毅宗2-17-37-1163
癸酉星隕聲如雷.

#高麗史18卷-世家18-毅宗2-17-38-1163
戊寅出御興王寺.

#高麗史18卷-世家18-毅宗2-17-39-1163
癸未移御天壽寺.

#高麗史18卷-世家18-毅宗2-17-40-1163
丙戌以崔??知門下省事; 金永胤同知樞密院事判三司事; 徐恭爲樞密院副使.

#高麗史18卷-世家18-毅宗2-18-01-1164
○(甲申)十八年春正月辛卯王還宮.

#高麗史18卷-世家18-毅宗2-18-02-1164
庚子燃燈王如奉恩寺.

#高麗史18卷-世家18-毅宗2-18-03-1164
白虹貫日.

#高麗史18卷-世家18-毅宗2-18-04-1164
二月乙丑王微行移御安和寺.

#高麗史18卷-世家18-毅宗2-18-05-1164
癸酉移御興王寺.

#高麗史18卷-世家18-毅宗2-18-06-1164
丁丑移御興國寺.

#高麗史18卷-世家18-毅宗2-18-07-1164
庚辰移御館北宮.

#高麗史18卷-世家18-毅宗2-18-08-1164
壬午移御興國寺三月辛卯還宮.

#高麗史18卷-世家18-毅宗2-18-09-1164
辛丑出御玄化寺.

#高麗史18卷-世家18-毅宗2-18-10-1164
壬寅遣借內殿崇班趙冬曦借右侍禁朴光通如宋獻鍮銅器報徐德榮之來也.

#高麗史18卷-世家18-毅宗2-18-11-1164
丙午將移御仁智齋法泉寺住持覺倪睿宗宮人之子備酒饌迎駕於獺嶺院. 王吟賞風月與諸學士唱和未已. 王被酒徑入歸法寺. 日已暮侍從失王所之夜半乃還.

#高麗史18卷-世家18-毅宗2-18-12-1164
夏四月丁巳移御玄化寺丙寅王還宮.

#高麗史18卷-世家18-毅宗2-18-13-1164
己卯親?*大廟赦.

#高麗史18卷-世家18-毅宗2-18-14-1164
五月丙戌移御興國寺.

#高麗史18卷-世家18-毅宗2-18-15-1164
丁酉移御仁智齋.

#高麗史18卷-世家18-毅宗2-18-16-1164
戊戌移御館北宮丙午還宮召崔??李聃宴于修文殿又宴于賞春亭?飮達曙.

#高麗史18卷-世家18-毅宗2-18-17-1164
庚戌出御天壽寺.

#高麗史18卷-世家18-毅宗2-18-18-1164
六月甲寅朔日食太史不奏.

#高麗史18卷-世家18-毅宗2-18-19-1164
以金永夫爲中書侍郞同平章事; 崔??爲尙書左僕射?知政事; 金永胤知樞密院事.

#高麗史18卷-世家18-毅宗2-18-20-1164
己未移御仁智齋癸未還宮.

#高麗史18卷-世家18-毅宗2-18-21-1164
秋七月壬辰詔曰: “民惟邦本本固邦寧. 比因公私土木之役民不聊生而?今宦寺等營造屋舍競爲奢麗有司其悉禁斷.”

#高麗史18卷-世家18-毅宗2-18-22-1164
甲午移御安和寺丁未還宮.

#高麗史18卷-世家18-毅宗2-18-23-1164
八月辛酉王微行移御安和寺.

#高麗史18卷-世家18-毅宗2-18-24-1164
庚辰移御景福寺.

#高麗史18卷-世家18-毅宗2-18-25-1164
辛巳盜竊*大廟祭器.

#高麗史18卷-世家18-毅宗2-18-26-1164
九月丁亥移御玄化寺.

#高麗史18卷-世家18-毅宗2-18-27-1164
乙未移御志和齋觀擊毬.

#高麗史18卷-世家18-毅宗2-18-28-1164
守司空梓卒.

#高麗史18卷-世家18-毅宗2-18-29-1164
冬十月癸丑朔賜金元禮等及第.

#高麗史18卷-世家18-毅宗2-18-30-1164
丁巳太白晝見.

#高麗史18卷-世家18-毅宗2-18-31-1164
丁卯移御景福寺.

#高麗史18卷-世家18-毅宗2-18-32-1164
十一月庚寅移御館北宮.

#高麗史18卷-世家18-毅宗2-18-33-1164
甲午設八關會幸法王寺.

#高麗史18卷-世家18-毅宗2-18-34-1164
白虹圍日南西北各有珥如日相貫.

#高麗史18卷-世家18-毅宗2-18-35-1164
丁酉移御淸州洞宮.

#高麗史18卷-世家18-毅宗2-18-36-1164
金遣大府監烏骨論守貞來賀生辰.

#高麗史18卷-世家18-毅宗2-18-37-1164
庚子移御守司空任克忠第.

#高麗史18卷-世家18-毅宗2-18-38-1164
丙午移御館北宮.

#高麗史18卷-世家18-毅宗2-18-39-1164
閏月戊午移御任克忠第.

#高麗史18卷-世家18-毅宗2-18-40-1164
甲子移御景福寺.

#高麗史18卷-世家18-毅宗2-18-41-1164
乙亥移御淨業院.

#高麗史18卷-世家18-毅宗2-18-42-1164
戊寅還宮.

#高麗史18卷-世家18-毅宗2-18-43-1164
遣金莊如金謝賀生辰.

#高麗史18卷-世家18-毅宗2-18-44-1164
十二月丁亥移御館北宮.

#高麗史18卷-世家18-毅宗2-18-45-1164
庚子出御景福寺.

#高麗史18卷-世家18-毅宗2-18-46-1164
壬寅以崔??判兵部事太子太傅; 金永胤爲吏部尙書樞密院使; 徐恭爲兵部尙書同知樞密院事; 任克忠爲太子太保.

#高麗史18卷-世家18-毅宗2-19-01-1165
○(乙酉)十九年春正月辛亥朔王還宮.

#高麗史18卷-世家18-毅宗2-19-02-1165
庚申出御玄化寺辛酉還宮設無遮大會.

#高麗史18卷-世家18-毅宗2-19-03-1165
乙丑燃燈王如奉恩寺.

#高麗史18卷-世家18-毅宗2-19-04-1165
庚午出御玄化寺癸酉還宮.

#高麗史18卷-世家18-毅宗2-19-05-1165
丙子出御甑山寺右正言趙文貴諫不聽.

#高麗史18卷-世家18-毅宗2-19-06-1165
丁丑移御普賢院.

#高麗史18卷-世家18-毅宗2-19-07-1165
戊寅幸慈孝寺二月辛巳還宮.

#高麗史18卷-世家18-毅宗2-19-08-1165
乙酉出御敬天寺.

#高麗史18卷-世家18-毅宗2-19-09-1165
丙戌移御興天寺.

#高麗史18卷-世家18-毅宗2-19-10-1165
戊子還御敬天寺己丑還宮.

#高麗史18卷-世家18-毅宗2-19-11-1165
乙未出御洪圓寺.

#高麗史18卷-世家18-毅宗2-19-12-1165
丁酉移御天和寺.

#高麗史18卷-世家18-毅宗2-19-13-1165
庚子以蔡仁爲鷹揚軍上將軍攝兵部尙書充東宮侍衛; 姜文俊爲殿中監興威衛攝上將軍太子右淸道率府率; 鄭元寧爲龍虎軍大將軍兼太子右監門率府率; 梁淑爲大府卿神虎衛大將軍兼太子右衛率府率.

#高麗史18卷-世家18-毅宗2-19-14-1165
甲辰移御洪圓寺.

#高麗史18卷-世家18-毅宗2-19-15-1165
丙午移御天和寺.

#高麗史18卷-世家18-毅宗2-19-16-1165
三月庚戌朔移御景福寺.

#高麗史18卷-世家18-毅宗2-19-17-1165
辛亥金大夫營主遣銳卒七十餘人攻麟靜二州境內之島執防守靜州別將元尙等十六人以歸.

#高麗史18卷-世家18-毅宗2-19-18-1165
己未移御洪圓寺.

#高麗史18卷-世家18-毅宗2-19-19-1165
辛酉移御普賢院天寒雨甚衛卒凍死者九人.

#高麗史18卷-世家18-毅宗2-19-20-1165
戊辰還御洪圓寺.

#高麗史18卷-世家18-毅宗2-19-21-1165
庚午移御敬天寺.

#高麗史18卷-世家18-毅宗2-19-22-1165
辛未移御仁濟院.

#高麗史18卷-世家18-毅宗2-19-23-1165
夏四月庚辰幸觀瀾寺.

#高麗史18卷-世家18-毅宗2-19-24-1165
壬午還御仁濟院.

#高麗史18卷-世家18-毅宗2-19-25-1165
甲申內侍左右番爭獻珍玩. 時右番多紈袴子弟因宦者以聖旨多索公私珍玩書?等物又結綵棚載以雜伎作異國人貢獻之狀獻靑紅盖二柄駿馬二匹左番皆儒士不慣雜戱其所貢獻百不當一. 恥不及借人駿馬五匹以獻王皆納之賜左番白銀十斤丹絲六十五斤右番白銀十斤丹絲九十五斤. 其後左番不能償馬之直日被徵債時人笑之.

#高麗史18卷-世家18-毅宗2-19-26-1165
乙酉移御景福寺.

#高麗史18卷-世家18-毅宗2-19-27-1165
戊子移御奉靈寺卽鄭?祝釐之所. ?饗王供辦過仁濟觀瀾遠甚. 王醉自吹笙因問知音者. 左右以及第李鴻升對卽召至前命吹笙笛遂欣然以爲相見之晩命屬內侍.

#高麗史18卷-世家18-毅宗2-19-28-1165
庚寅還御景福寺.

#高麗史18卷-世家18-毅宗2-19-29-1165
戊申王泛舟板積窯池與宦者白善淵王光就內侍朴懷俊劉莊等置酒張樂遂登水樓召崔??徐恭等同飮又召禮成江蒿工漁者陳水戱以觀賜物有差. 夜二鼓還館北宮扈從官迷路??相續.

#高麗史18卷-世家18-毅宗2-19-30-1165
五月庚戌移御景福寺.

#高麗史18卷-世家18-毅宗2-19-31-1165
乙卯雨雹.

#高麗史18卷-世家18-毅宗2-19-32-1165
辛酉以李之茂爲門下侍郞同中書門下平章事; 崔??爲中書侍郞同中書門下平章事; 金永胤爲尙書左僕射; 徐恭知樞密院事; 金*양爲樞密院副使.

#高麗史18卷-世家18-毅宗2-19-33-1165
甲子移御玄化寺.

#高麗史18卷-世家18-毅宗2-19-34-1165
六月甲午慮囚.

#高麗史18卷-世家18-毅宗2-19-35-1165
癸卯移御祗候任孝誠第.

#高麗史18卷-世家18-毅宗2-19-36-1165
秋七月庚戌移御司空任克忠第.

#高麗史18卷-世家18-毅宗2-19-37-1165
庚申移御普賢院.

#高麗史18卷-世家18-毅宗2-19-38-1165
八月癸未移御玄化寺.

#高麗史18卷-世家18-毅宗2-19-39-1165
丁亥移御景福寺.

#高麗史18卷-世家18-毅宗2-19-40-1165
癸巳還御玄化寺.

#高麗史18卷-世家18-毅宗2-19-41-1165
冬十月乙酉移御普濟寺.

#高麗史18卷-世家18-毅宗2-19-42-1165
十一月壬子移御館北宮.

#高麗史18卷-世家18-毅宗2-19-43-1165
戊午移御興國寺己未還宮.

#高麗史18卷-世家18-毅宗2-19-44-1165
設八關會幸法王寺.

#高麗史18卷-世家18-毅宗2-19-45-1165
庚申出御普濟寺.

#高麗史18卷-世家18-毅宗2-19-46-1165
金遣少府監完顔章來賀生辰.

#高麗史18卷-世家18-毅宗2-19-47-1165
甲子王還宮卽幸興國寺.

#高麗史18卷-世家18-毅宗2-19-48-1165
丙寅移御普濟寺.

#高麗史18卷-世家18-毅宗2-19-49-1165
庚午潛行移御景福寺.

#高麗史18卷-世家18-毅宗2-19-50-1165
十二月丁丑移御館北宮丁酉還宮.

#高麗史18卷-世家18-毅宗2-19-51-1165
乙巳以崔??守太保判尙書吏部事; 金永胤知門下省事判尙書兵部事太子少傅; 任克忠爲太子少師; 徐恭判三司事; 金*양爲禮部尙書; 李公升爲樞密院副使太子賓客; 許洪材爲國子祭酒左諫議大夫.

#高麗史18卷-世家18-毅宗2-20-01-1166
○(丙戌)二十年春正月己未燃燈王如奉恩寺.

#高麗史18卷-世家18-毅宗2-20-02-1166
庚午出御玄化寺.

#高麗史18卷-世家18-毅宗2-20-03-1166
二月癸未幸普濟寺燃燈一萬於羅漢殿.

#高麗史18卷-世家18-毅宗2-20-04-1166
戊子還御玄化寺.

#高麗史18卷-世家18-毅宗2-20-05-1166
三月乙巳幸金身寺設齋.

#高麗史18卷-世家18-毅宗2-20-06-1166
夏四月甲申王與僧覺倪夜宴於聖壽院乃覺倪所創也.

#高麗史18卷-世家18-毅宗2-20-07-1166
戊子召覺倪翫月賦詩.

#高麗史18卷-世家18-毅宗2-20-08-1166
甲午移御館北別宮. 嘗奪迎恩館北人家增加修營以爲別宮.

#高麗史18卷-世家18-毅宗2-20-09-1166
丁酉平章事崔子英卒輟朝三日.

#高麗史18卷-世家18-毅宗2-20-10-1166
辛丑王宴于淸寧齋卽玄化寺*柬{東}嶺新營別館也. 夜五鼓乃還.

#高麗史18卷-世家18-毅宗2-20-11-1166
六月癸酉王如奉恩寺.

#高麗史18卷-世家18-毅宗2-20-12-1166
壬午御玄化寺長興院賜朴紹等及第.

#高麗史18卷-世家18-毅宗2-20-13-1166
秋七月甲辰移御淸寧齋.

#高麗史18卷-世家18-毅宗2-20-14-1166
戊申移御普濟寺.

#高麗史18卷-世家18-毅宗2-20-15-1166
己酉金橫賜使尙書右司郞中移刺道來. 王還宮迎詔仍宴來使幸普濟寺.

#高麗史18卷-世家18-毅宗2-20-16-1166
乙卯王自普濟寺至闕門設帳微行入御修文殿翌日亦從帳中還御普濟寺. 自後凡遊幸皆設帳於道.

#高麗史18卷-世家18-毅宗2-20-17-1166
八月丁丑移御念賢寺.

#高麗史18卷-世家18-毅宗2-20-18-1166
甲申移御景福寺.

#高麗史18卷-世家18-毅宗2-20-19-1166
九月庚戌移御館北別宮.

#高麗史18卷-世家18-毅宗2-20-20-1166
壬戌移御普濟寺.

#高麗史18卷-世家18-毅宗2-20-21-1166
甲子還館北別宮.

#高麗史18卷-世家18-毅宗2-20-22-1166
冬十月庚辰還御壽昌宮.

#高麗史18卷-世家18-毅宗2-20-23-1166
戊子出御普濟寺.

#高麗史18卷-世家18-毅宗2-20-24-1166
壬辰移御星北洞別宮本侍郞金敦時私第也.

#高麗史18卷-世家18-毅宗2-20-25-1166
丙申還御館北別宮.

#高麗史18卷-世家18-毅宗2-20-26-1166
戊戌飯僧三萬於毬庭.

#高麗史18卷-世家18-毅宗2-20-27-1166
庚子設百座會于修文殿幸歸法寺遂如玄化寺幸僧性文房.

#高麗史18卷-世家18-毅宗2-20-28-1166
十一月癸卯夜宴淸寧齋. 寵宦李榮鳩聚錦繡金銀花眞香犀角馬?羔羊*鳧?等奇玩之物陳列左右以迎大駕. 王命侍從將卒射上將軍康勇中的賜羅一匹?三匹. 張女樂?飮至四鼓還性文房.

#高麗史18卷-世家18-毅宗2-20-29-1166
丙午幸歸法寺普光院夜半乃還.

#高麗史18卷-世家18-毅宗2-20-30-1166
癸丑設八關會幸法王寺.

#高麗史18卷-世家18-毅宗2-20-31-1166
丁巳還御壽昌宮.

#高麗史18卷-世家18-毅宗2-20-32-1166
金遣大府監耶律成正來賀生辰.

#高麗史18卷-世家18-毅宗2-20-33-1166
庚申宴金使于大觀殿.

#高麗史18卷-世家18-毅宗2-20-34-1166
十二月癸酉移御館北宮.

#高麗史18卷-世家18-毅宗2-21-01-1167
○(丁亥)二十一年春正月甲辰全羅州路按察副使尹平壽獻銀八十斤. 平壽割民膏血以要恩寵時議鄙之.

#高麗史18卷-世家18-毅宗2-21-02-1167
癸丑燃燈王如奉恩寺夜還. 金敦中馬突觸騎士矢房矢落輦傍. 王驚愕以爲流矢疾馳還宮宮城戒嚴. 甲寅命有司榜于市曰: “有能告賊者勿論有無職*柬{東}班正郞西班將軍隨自願除授公私賤隸亦許?職. 幷給銀二百斤女則給銀三百斤.” 王猶慮未得又命懸黃金十五斤銀甁二百口於街衢購捕.

#高麗史18卷-世家18-毅宗2-21-03-1167
乙卯屯府兵于闕庭以備不測. 自是選取勇力者號內巡檢分爲兩番. 常着紫衣持弓劒分立仗外不避雨雪夜則巡警達曙.

#高麗史18卷-世家18-毅宗2-21-04-1167
丙辰諫官伏閤言事五日王從之.

#高麗史18卷-世家18-毅宗2-21-05-1167
二月癸未幸神衆院.

#高麗史18卷-世家18-毅宗2-21-06-1167
壬辰移御館北宮.

#高麗史18卷-世家18-毅宗2-21-07-1167
三月己亥朔王如靈通寺.

#高麗史18卷-世家18-毅宗2-21-08-1167
己未王冒雨幸長興院與覺倪夜飮命右承宣金敦中賦詩.

#高麗史18卷-世家18-毅宗2-21-09-1167
辛酉王微行至金身窟設羅漢齋還玄化寺與李公升*許洪村{許洪材}覺倪等泛舟衆美亭南池?飮極歡. 先是淸寧齋南麓?丁字閣扁曰衆美亭. 亭之南澗築土石貯水岸上作茅亭*鳧?蘆葦宛如江湖之狀. 泛舟其中令小?棹歌漁唱以恣遊觀之樂. 初作亭役卒私*?{齎}糧一卒貧甚不能自給役徒共分飯一匙食之. 一日其妻具食來餉. 且曰: “宜召所親共之.” 卒曰: “家貧何以備辦將私於人而得之乎豈竊人所有乎.” 妻曰: “貌醜誰與私. 性拙安能盜. 但剪髮買來耳.” 因示其首卒嗚咽不能食聞者悲之.

#高麗史18卷-世家18-毅宗2-21-10-1167
壬戌幸歸法寺東嶺與侍臣置酒.

#高麗史18卷-世家18-毅宗2-21-11-1167
癸亥白氣貫日.

#高麗史18卷-世家18-毅宗2-21-12-1167
夏四月戊辰朔日食.

#高麗史18卷-世家18-毅宗2-21-13-1167
乙亥移御普賢院.

#高麗史18卷-世家18-毅宗2-21-14-1167
戊寅以河淸節幸萬春亭宴宰樞侍臣於延興殿大樂署管絃坊爭備綵棚樽花獻仙桃抛毬樂等聲伎之戱. 又泛舟亭南浦沿流上下相與唱和至夜乃罷. 亭在板積窯. 初因窯亭而營之內有殿曰延興南有澗盤回左右植松竹花草其*閒又有茅亭草樓凡七有額者四曰靈德亭壽御堂鮮碧齋玉竿亭橋曰錦花門曰水德其御船飾以錦繡假錦爲帆以爲流連之樂. 窮奢極麗勞民費財凡三年而成.

#高麗史18卷-世家18-毅宗2-21-15-1167
庚辰移御長興院賦詩命詞臣和進.

#高麗史18卷-世家18-毅宗2-21-16-1167
壬午王弟僧?曦享王於淸寧齋. 召覺倪及侍臣同飮晩泛舟衆美亭南池遊賞至夜.

#高麗史18卷-世家18-毅宗2-21-17-1167
癸未又宴于淸寧齋賦詩令群臣和進.

#高麗史18卷-世家18-毅宗2-21-18-1167
丙戌移御館北宮.

#高麗史18卷-世家18-毅宗2-21-19-1167
丁亥隕霜.

#高麗史18卷-世家18-毅宗2-21-20-1167
癸巳幸承宣李聃別墅.

#高麗史18卷-世家18-毅宗2-21-21-1167
五月戊戌朔幸臨津縣宿江邊僧舍. 翌日與宰樞金永胤徐恭李公升崔溫承宣李聃許洪材金敦中等泛舟南江中流遡沿竟日爲樂. 司諫林宗植侍御高子思乘晩被召赴宴. 至夜半移御普賢院侍從不及子思醉不得行.

#高麗史18卷-世家18-毅宗2-21-22-1167
壬寅移御李聃別墅.

#高麗史18卷-世家18-毅宗2-21-23-1167
戊申移御普賢院.

#高麗史18卷-世家18-毅宗2-21-24-1167
己酉幸慈孝寺.

#高麗史18卷-世家18-毅宗2-21-25-1167
癸丑幸長湍縣應德亭舟中結綵棚載女樂雜戱泛江中流凡十九?皆飾以綵帛. 與左右倖臣宴樂至五更乃登西岸張侯置燭其上命左右射無中者. 內侍盧永醇曰: “待聖人中的然後臣等中之.” 王射之卽中燭左右呼萬歲. 李聃從而中之賜綾羅絹. 留二日觀水戱.

#高麗史18卷-世家18-毅宗2-21-26-1167
丁巳自應德亭秉燭乘舟盛張衆樂過皇樂亭置酒夜至普賢院.

#高麗史18卷-世家18-毅宗2-21-27-1167
辛酉幸萬春亭置酒夜入李聃別墅.

#高麗史18卷-世家18-毅宗2-21-28-1167
壬戌入御安和寺.

#高麗史18卷-世家18-毅宗2-21-29-1167
丙寅還館北宮.

#高麗史18卷-世家18-毅宗2-21-30-1167
六月戊辰王如奉恩寺遂幸李聃別墅.

#高麗史18卷-世家18-毅宗2-21-31-1167
庚午移御玄化寺. 先是王聞: 城東沙川龍淵寺南有石壁數?削立臨川曰虎巖流水停?樹木?蔚. 命內侍李唐柱裴衍等?亭其側名延福奇花異木列植四隅. 以水淺不可舟築堤爲湖. 其地白沙水勢强悍雨則輒毁隨毁隨補晝夜不息人甚苦之. 是日與宰相侍臣宴于亭上極歡乃罷.

#高麗史18卷-世家18-毅宗2-21-32-1167
庚辰還御館北宮.

#高麗史18卷-世家18-毅宗2-21-33-1167
秋七月丁酉幸歸法寺遂御玄化寺馳馬至獺嶺茶院從臣皆莫及.

#高麗史18卷-世家18-毅宗2-21-34-1167
八月戊申移御歸法寺.

#高麗史18卷-世家18-毅宗2-21-35-1167
己未幸南京.

#高麗史18卷-世家18-毅宗2-21-36-1167
甲子駕至加頓院廣州備儀衛樂部以迎仍獻馬二匹肩輿一具陽傘三柄.

#高麗史18卷-世家18-毅宗2-21-37-1167
九月乙丑入御南京. 留守官備禮迎駕獻陽傘二柄馬二匹牛一頭. 是夜命內侍及重房射侯中者賜綾絹.

#高麗史18卷-世家18-毅宗2-21-38-1167
己巳幸三角山僧伽文殊藏義等寺.

#高麗史18卷-世家18-毅宗2-21-39-1167
庚午宴群臣于延興殿賜馬人一匹. 是日發南京.

#高麗史18卷-世家18-毅宗2-21-40-1167
癸酉至坡平縣江宴群臣于舟中. 侍臣皆醉失儀樞密院使李公升倒載駕前.

#高麗史18卷-世家18-毅宗2-21-41-1167
乙亥王還京都赦二罪以下. 詔: “加名山大川爵號; 內外八十以上篤廢疾鰥寡孤獨孝順節義孝弟力田者皆賜物; 南幸隨駕軍將及睿令兩殿侍衛員將侍學公子皆加職.”

#高麗史18卷-世家18-毅宗2-21-42-1167
冬十月己亥出御龍興寺.

#高麗史18卷-世家18-毅宗2-21-43-1167
丙午移御興王寺.

#高麗史18卷-世家18-毅宗2-21-44-1167
十一月戊辰移御幸生院.

#高麗史18卷-世家18-毅宗2-21-45-1167
遣禮賓少卿崔?如金謝賀生辰報前年耶律成正之來也.

#高麗史18卷-世家18-毅宗2-21-46-1167
庚辰金遣少府監李衛國來賀生辰.

#高麗史18卷-世家18-毅宗2-22-01-1168
○(戊子)二十二年春正月甲子朔王御館北宮受賀賦詩示儒臣.

#高麗史18卷-世家18-毅宗2-22-02-1168
丁丑燃燈王如奉恩寺.

#高麗史18卷-世家18-毅宗2-22-03-1168
戊寅宴群臣徹夜至翌日日中乃罷.

#高麗史18卷-世家18-毅宗2-22-04-1168
庚辰移御興王寺.

#高麗史18卷-世家18-毅宗2-22-05-1168
甲申移御*??串江書齋丙戌還宮.

#高麗史18卷-世家18-毅宗2-22-06-1168
己丑以江陽伯?之女爲太子妃.

#高麗史18卷-世家18-毅宗2-22-07-1168
癸巳王以夢中所製詩示群臣. 其末聯云: “布政仁恩洽三韓致*大平.” 臣僚稱賀.

#高麗史18卷-世家18-毅宗2-22-08-1168
二月乙未飯僧一千于宣慶殿.

#高麗史18卷-世家18-毅宗2-22-09-1168
辛丑移御館北宮.

#高麗史18卷-世家18-毅宗2-22-10-1168
丁未進江陽伯?爲侯.

#高麗史18卷-世家18-毅宗2-22-11-1168
三月辛未移御慶明宮.

#高麗史18卷-世家18-毅宗2-22-12-1168
丁丑幸西京. 時王母弟翼陽平?二侯頗得衆心. 王疑有變移御以避之.

#高麗史18卷-世家18-毅宗2-22-13-1168
庚辰駕至平州崇壽院西亭召宰輔侍臣行酒泛小舟于南溪?流遊賞至?乃罷.

#高麗史18卷-世家18-毅宗2-22-14-1168
壬午住?黃州洞仙驛宴于碧波亭又泛舟南溪至夜宴樂. 賜樂工及雜戱人白金三斤.

#高麗史18卷-世家18-毅宗2-22-15-1168
乙酉至西京.

#高麗史18卷-世家18-毅宗2-22-16-1168
丙戌謁太祖眞殿.

#高麗史18卷-世家18-毅宗2-22-17-1168
丁亥飯僧于內殿.

#高麗史18卷-世家18-毅宗2-22-18-1168
戊子御觀風殿. 下敎曰: “朕聞鎬京萬世不衰之地後之王者臨御于此頒下新敎則國風淸明小民安泰. 朕卽政以來萬機實繁未暇巡御今以日官所奏來幸此都. 將欲革舊鼎新復興王化採古聖勸戒之遺訓及當時救弊之事務頒布新令. 一奉順陰陽. 近來發號施令反乖陰陽以是寒?失序民物不安. 自今以後賞以春夏刑以秋冬凡所行事一依月令. 一崇重佛事. 時當末季佛法漸衰. 凡祖宗時開創裨補寺社及古來定行法席寺院與別祈恩寺社如有殘弊主掌官隨卽修葺. 一歸敬沙門. 近來僧徒貪生謀利比比皆是. 今欲激濁揚淸以救其弊其有淸高僧徒遁迹山林者所在官搜訪薦奏. 一保護三寶. 其佛舍珍寶米*??雜物近因內侍院及諸司奏取費用僧徒嘆怨. 自今憲臺遍令曉諭禁斷. 一遵尙仙風. 昔新羅仙風大行. 由是龍天歡悅民物安寧. 故祖宗以來崇尙其風久矣近來兩京八關之會日?舊格遺風漸衰. 自今八關會預擇兩班家産饒足者定爲仙家依行古風致使人天咸悅. 一救恤民物. 國家特立東西大悲院及濟危寶以救窮民然近來任是官者率非其人故或有饑饉不能存者疾病無所依附者未能收集救恤於寡人愛民之心何如哉. 自今吏部擇能堪其任者委之使憲臺*?{糾}察能否以爲勸懲.” 敎下百官庭賀. 是日宴宰樞近臣於淸遠樓相與唱和爲樂.

#高麗史18卷-世家18-毅宗2-22-19-1168
夏四月癸巳幸興福寺泛龍船於南浦宴宰樞近臣.

#高麗史18卷-世家18-毅宗2-22-20-1168
丁酉幸洪福寺又宴于多景樓賜水?人白金二斤.

#高麗史18卷-世家18-毅宗2-22-21-1168
己亥宣旨曰: “西都乃祖宗巡御之地自經乙卯之亂國家多事累年未得巡御. 今欲舊染汚俗咸與惟新亦將延基保業乃幸是都. 迎駕時有所違誤爲有司所拘執者公徒私杖以下贖銅徵瓦?皆放除. 又乙卯年緣坐配南界者亦令放還諸領府及三衛軍迎駕有勞者給大倉典?庫米人一碩.”

#高麗史18卷-世家18-毅宗2-22-22-1168
庚子宴群臣於長樂殿.

#高麗史18卷-世家18-毅宗2-22-23-1168
壬寅以河淸節又宴於長樂殿.

#高麗史18卷-世家18-毅宗2-22-24-1168
甲辰幸永明寺泛舟于大同江.

#高麗史18卷-世家18-毅宗2-22-25-1168
乙巳御浮碧樓觀神騎軍弄馬?賜白金二斤.

#高麗史18卷-世家18-毅宗2-22-26-1168
丙午又御浮碧樓觀水戱賜白金布物宴宰樞侍臣于舟中夜分乃罷.

#高麗史18卷-世家18-毅宗2-22-27-1168
秋至自西京.

#高麗史18卷-世家18-毅宗2-22-28-1168
冬十一月甲戌金遣完顔靖來賀生辰.

#高麗史18卷-世家18-毅宗2-22-29-1168
丁丑耽羅安撫使趙冬曦入覲. 耽羅險遠攻戰所不及壤地膏?經費所出. 先是貢賦不煩民樂其業近者官吏不法賊首良守等謀叛逐守宰. 王命冬曦持節宣諭賊等自降. 斬良守等二人及其黨五人餘皆賜穀帛以撫之.

#高麗史18卷-世家18-毅宗2-22-30-1168
是月遣禮賓少卿徐諏如金謝賀生辰.

#高麗史18卷-世家18-毅宗2-22-31-1168
十二月遣司宰少卿陳玄光如金賀正衛尉少卿崔允*서獻方物.

世家卷第十八.


#高麗史19卷-世家19-00-00-00-0000
世家卷第十九. 高麗史十九.
正憲大夫工曹判書集賢殿大提學知  經筵春秋館事兼成均大司成臣鄭麟趾奉  敎修.

#高麗史19卷-世家19-毅宗3-00-00-0000
毅宗三.

#高麗史19卷-世家19-毅宗3-23-01-1169
○(己丑)二十三年春正月戊午朔王受朝賀代製臣僚賀正表宣示宰樞近侍國學文臣. 於是禁內六官文臣等奉表賀御製王喜賜酒果以行頭直翰林院田致儒屬內侍. 大學官又率六管學生與中朝制科者各上表稱賀賜酒?.

#高麗史19卷-世家19-毅宗3-23-02-1169
辛未燃燈王如奉恩寺.

#高麗史19卷-世家19-毅宗3-23-03-1169
丁丑設消?道場於宣慶殿.

#高麗史19卷-世家19-毅宗3-23-04-1169
己卯醮二十八宿又醮北斗.

#高麗史19卷-世家19-毅宗3-23-05-1169
甲申設二十七位醮於奉元殿天帝釋道場於修文殿七日.

#高麗史19卷-世家19-毅宗3-23-06-1169
乙酉移御楊堤洞離宮.

#高麗史19卷-世家19-毅宗3-23-07-1169
丁亥幸奉香里離宮宴群臣仍賜宋商及日本國所進玩物.

#高麗史19卷-世家19-毅宗3-23-08-1169
二月乙未幸喜美亭醮十一曜二十八宿於內殿.

#高麗史19卷-世家19-毅宗3-23-09-1169
戊戌宴群臣.

#高麗史19卷-世家19-毅宗3-23-10-1169
庚子夜移御選地書齋.

#高麗史19卷-世家19-毅宗3-23-11-1169
丁未幸念賢寺.

#高麗史19卷-世家19-毅宗3-23-12-1169
己酉移御順和齋.

#高麗史19卷-世家19-毅宗3-23-13-1169
醮十一曜南北斗二十八宿十二宮神於修文殿.

#高麗史19卷-世家19-毅宗3-23-14-1169
癸丑移御館北宮.

#高麗史19卷-世家19-毅宗3-23-15-1169
乙卯設三界醮. 時齋醮之費寔繁都祭都齋二庫未支其用. 又立館北奉香泉洞三宮各置員僚徵求諸道轉輸三宮者絡繹於道民皆愁嘆. 內侍劉邦義秦得文李?金應和金存偉鄭仲壺希胤魏綽然等深結宦寺約爲兄弟以剝民媚主爲事創寺繪佛設齋祝聖又制別貢金銀鍮銅器皿山積. 由是得幸不次除官任言責者皆阿上意無一直諫者.

#高麗史19卷-世家19-毅宗3-23-16-1169
三月己未王以巡御西都親製*?文設羅漢齋于山呼亭.

#高麗史19卷-世家19-毅宗3-23-17-1169
辛酉醮太一十一曜南北斗十二宮神於內殿.

#高麗史19卷-世家19-毅宗3-23-18-1169
乙丑幸西京.

#高麗史19卷-世家19-毅宗3-23-19-1169
戊辰駐駕平州泛舟崇壽院南池夜宴扈從臣僚.

#高麗史19卷-世家19-毅宗3-23-20-1169
乙亥至西京.

#高麗史19卷-世家19-毅宗3-23-21-1169
己卯幸永明寺泛龍船於大同江置酒遂御浮碧樓.

#高麗史19卷-世家19-毅宗3-23-22-1169
庚辰幸九梯宮.

#高麗史19卷-世家19-毅宗3-23-23-1169
壬午自永明寺泛舟至洪福寺遂幸仁王寺.

#高麗史19卷-世家19-毅宗3-23-24-1169
癸未幸八景亭觀水戱.

#高麗史19卷-世家19-毅宗3-23-25-1169
乙酉發西京.

#高麗史19卷-世家19-毅宗3-23-26-1169
夏四月辛卯雩. 自正月不雨至于是月.

#高麗史19卷-世家19-毅宗3-23-27-1169
庚子駕至浿江龍瑞亭乘舟置酒.

#高麗史19卷-世家19-毅宗3-23-28-1169
癸卯還京都赦二罪以下.

#高麗史19卷-世家19-毅宗3-23-29-1169
詔: “加所歷名山大川神*祗{祇}號; 鰥寡孤獨篤?疾及義夫節婦孝子順孫?賜物; 扈從文武員吏加次第同正職; 其餘雜類賜物有差.”

#高麗史19卷-世家19-毅宗3-23-30-1169
五月乙丑出御普賢院.

#高麗史19卷-世家19-毅宗3-23-31-1169
己巳移御慈孝寺.

#高麗史19卷-世家19-毅宗3-23-32-1169
辛未幸皇樂亭遂幸長湍.

#高麗史19卷-世家19-毅宗3-23-33-1169
乙酉還館北宮.

#高麗史19卷-世家19-毅宗3-23-34-1169
六月丙戌朔王如奉恩寺.

#高麗史19卷-世家19-毅宗3-23-35-1169
乙未宴宰樞侍臣于延福亭移御玄化寺.

#高麗史19卷-世家19-毅宗3-23-36-1169
秋七月乙卯朔幸歸法寺移御安和寺.

#高麗史19卷-世家19-毅宗3-23-37-1169
辛酉將幸碧岑亭御史臺伏閤論離宮行幸之繁與按察察訪枉法之事皆不聽.

#高麗史19卷-世家19-毅宗3-23-38-1169
丙寅移御尙書右丞金光中第.

#高麗史19卷-世家19-毅宗3-23-39-1169
金遣橫賜使符寶郞徒單懷貞來賜羊二千.

#高麗史19卷-世家19-毅宗3-23-40-1169
八月甲寅朔日食.

#高麗史19卷-世家19-毅宗3-23-41-1169
己亥移御普賢院.

#高麗史19卷-世家19-毅宗3-23-42-1169
十一月甲戌金遣大府監馬貴忠來賀生辰.

#高麗史19卷-世家19-毅宗3-23-43-1169
庚辰宴金使于仁恩館.

#高麗史19卷-世家19-毅宗3-23-44-1169
十二月壬午朔中書侍郞平章事金永胤卒.

#高麗史19卷-世家19-毅宗3-23-45-1169
庚子王還館北宮.

#高麗史19卷-世家19-毅宗3-23-46-1169
以*許洪林{許洪材}爲中書侍郞平章事判尙書吏部事; 李光縉試兵部尙書; 尹鱗瞻爲右諫議大夫; 金起莘爲侍御史知製誥; 朴允恭爲殿中侍御史.

#高麗史19卷-世家19-毅宗3-24-01-1170
○(庚寅)二十四年春正月壬子朔王受賀於大觀殿親製臣僚賀表宣示群臣. 表曰: “三陽應序萬物惟新玉殿春回龍顔慶洽. 體一元而敷惠*?{斂}諸福以大和是大人道長之初乃陽德氣萌之始. 恭惟陛下重高之聖哲疊舜之聰明百福是叢新又新而不息天齡更固月復月以無期. 仁洽道?微一物不獲其所修文偃武實萬世無疆之休. 適當交泰之時益篤方來之慶. 擁神休於北闕保國壽於南山玉帛爭來萬邦預駿奔之列梯航畢集四方無後至之人. 受賀良辰倍鍾純?. ?今以萬機之暇修三接之勤樂與詞臣垂文章四六之盛作天臨密席講詩書經史之妙文自北使上壽而致辭日域獻寶而稱帝. 常有天神之密助每加福慶以川增開不世之新祥接王者之一統. 臣?歸美史冊有光生民已來今日無對. 臣等遭逢盛世涵泳明時仰瞻萬乘之威趨詣北辰之所六樂九奏雖一比簡子之遊萬歲三呼胡不祝漢皇之壽.” 百官表賀. 是日御奉元殿講書益稷.

#高麗史19卷-世家19-毅宗3-24-02-1170
丙寅燃燈王如奉恩寺.

#高麗史19卷-世家19-毅宗3-24-03-1170
己卯王如靈通寺設華嚴會親製佛*?宣示文臣百官表賀.

#高麗史19卷-世家19-毅宗3-24-04-1170
辛巳還宮. 命諸王結綵幕於廣化門左右廊. 管絃房大樂署結綵棚陳百戱迎駕皆飾以金銀珠玉錦繡羅綺珊瑚玳瑁奇巧奢麗前古無比. 國子學官率學生獻歌謠. 王駐輦觀樂至三更乃入闕. 承宣金敦中盧永醇林宗植饗王于奉元殿. 王歡甚達曉而罷.

#高麗史19卷-世家19-毅宗3-24-05-1170
大原公*효卒.

#高麗史19卷-世家19-毅宗3-24-06-1170
二月壬辰以中書侍郞平章事許洪材知門下省事崔溫判中軍兵馬事同知樞密院事徐醇樞密院副使李光縉爲中軍兵馬使.

#高麗史19卷-世家19-毅宗3-24-07-1170
甲辰幸延福亭召*許洪村{許洪材}知御史臺事李復基起居注韓賴等泛舟宴樂竟日遂御和平齋.

#高麗史19卷-世家19-毅宗3-24-08-1170
甲申狼星見于南極. 西海道按廉使朴純?以爲老人星馳驛以聞.

#高麗史19卷-世家19-毅宗3-24-09-1170
辛亥王如靈通寺.

#高麗史19卷-世家19-毅宗3-24-10-1170
三月乙卯移御延福亭.

#高麗史19卷-世家19-毅宗3-24-11-1170
丁巳王欲遊西江夢有一婦人立門告曰: “王若遊西江必待五月.” 王覺而乃止.

#高麗史19卷-世家19-毅宗3-24-12-1170
庚申與許洪材李復基韓賴金敦中等泛舟曲宴. 壬戌亦如之. 乙丑又宴于舟中. 夜半幸玄化寺道遇大雨馳馬而至.

#高麗史19卷-世家19-毅宗3-24-13-1170
己巳遣知門下省事崔溫祭西京老人堂; 右副承宣林宗植祭老人星于海州床山; 凡內外有老人堂皆遣使祭之.

#高麗史19卷-世家19-毅宗3-24-14-1170
夏四月辛巳朔親醮老人星于內殿.

#高麗史19卷-世家19-毅宗3-24-15-1170
甲申忠州牧副使崔光鈞奏: “前月二十八日祭老人星于竹杖寺其夕壽星見至三獻乃沒.” 王大喜百官稱賀.

#高麗史19卷-世家19-毅宗3-24-16-1170
壬辰幸延福亭宴侍臣于舟中夜半乃罷.

#高麗史19卷-世家19-毅宗3-24-17-1170
丙申禁內六官文臣表賀壽星再見賜酒果.

#高麗史19卷-世家19-毅宗3-24-18-1170
乙巳以壽星再見命太子醮于福源宮; 平章事許洪材醮于賞春亭; 左承宣金敦中祭于忠州竹杖寺.

#高麗史19卷-世家19-毅宗3-24-19-1170
王欲親醮老人星命判禮賓省事金于蕃郞中陳力升?堂於眞觀寺南麓又立別恩祈所造金銀花及金玉器皿.

#高麗史19卷-世家19-毅宗3-24-20-1170
戊申幸和平齋.

#高麗史19卷-世家19-毅宗3-24-21-1170
五月辛亥朔宴文臣于和平齋唱和至夜命內侍黃文莊執筆以書. 群臣稱贊聖德謂之*大平好文之主.

#高麗史19卷-世家19-毅宗3-24-22-1170
戊辰幸延福亭. 夜泛舟宴侍臣. 庚午亦如之.

#高麗史19卷-世家19-毅宗3-24-23-1170
丁丑移御念賢寺.

#高麗史19卷-世家19-毅宗3-24-24-1170
閏月辛巳王如奉恩寺還御延福亭. 夜宴侍臣.

#高麗史19卷-世家19-毅宗3-24-25-1170
癸未命內侍殿中監金闡設宴于延福亭與宰樞承宣臺諫乘舟?宴徹夜不止. 翼日群臣皆大醉揷花滿帽倒載而退.

#高麗史19卷-世家19-毅宗3-24-26-1170
丁亥王還宮以壽星再見將受賀也.

#高麗史19卷-世家19-毅宗3-24-27-1170
庚寅御大觀殿受朝賀仍宴文武常?官以上王親製樂章五首命工歌之. 結綵棚陳百戱至夜乃罷. 賜赴宴官馬各一匹. 是夜又與韓賴李復基曲宴便殿特賜紅?犀帶以示寵異.

#高麗史19卷-世家19-毅宗3-24-28-1170
壬辰幸延福亭. 群臣皆占所見之物爲嘉瑞蓬艾三莖生於亭以爲瑞草內侍黃文莊見水鳥指爲玄鶴作詩讚之. 王稱嘆良久乃自製詩以和之思欲直拜正言以爲年少改爲國子博士直翰林院.

#高麗史19卷-世家19-毅宗3-24-29-1170
丙申王孫生. 王喜欲遣使告于金卽命同文院移牒以待金國指揮. 金主聞之曰: “彼國誕得繼孫良爲慶事欲申告謝已識忠勤. 不煩遠遣使來.” 事遂寢.

#高麗史19卷-世家19-毅宗3-24-30-1170
丙午曲宴于舟中.

#高麗史19卷-世家19-毅宗3-24-31-1170
六月庚戌朔延福亭南川堤決. 命復塞之. 戊午詔曰: “軍卒力竭不能堤防宜發丁坊里築之開水門四五所創亭堤上植以奇花異木.”

#高麗史19卷-世家19-毅宗3-24-32-1170
癸酉移御普賢院.

#高麗史19卷-世家19-毅宗3-24-33-1170
秋七月己卯朔日食.

#高麗史19卷-世家19-毅宗3-24-34-1170
庚辰與許洪材李復基韓賴等泛舟于普賢院南溪置酒唱和. 壬午又曲宴.

#高麗史19卷-世家19-毅宗3-24-35-1170
甲申李復基私獻服玩及酒肉脯果. 夜王泛舟宴宰樞侍臣. 顧謂復基曰: “愛君之忠誰復如卿.” 乙酉亦如之.

#高麗史19卷-世家19-毅宗3-24-36-1170
甲午以許洪材爲門下侍郞同平章事; 崔溫?知政事; 李光縉同知樞密院事; 梁純精爲樞密院副使; 左遷知樞密院事徐淳爲尙書左僕射判秘書省事. 淳質直無華不求媚左右爲李復基所短故也. 夜泛舟與洪材及諸侍臣曲宴.

#高麗史19卷-世家19-毅宗3-24-37-1170
八月戊申朔延福亭南川堤又決大發卒塞之怨咨盈路.

#高麗史19卷-世家19-毅宗3-24-38-1170
戊午幸東江書齋.

#高麗史19卷-世家19-毅宗3-24-39-1170
水州民耕田得金一錠長二寸許頭尾雙尖狀如龜. 知州事吳錄之取以馳獻. 王以示左右. 左右呼萬歲曰: “天降金龜聖德之應.” 群臣皆賀.

#高麗史19卷-世家19-毅宗3-24-40-1170
丙子王自延福亭如興王寺.

#高麗史19卷-世家19-毅宗3-24-41-1170
丁丑王將幸普賢院至五門前召侍臣行酒. 酒?. 顧左右曰: “壯哉! 此地可以練肄兵法.” 命武臣爲五兵手*?{搏}戱. 至昏駕近普賢院李高與李義方先行矯旨集巡檢軍. 王?入院門群臣將退高等殺林宗植李復基韓賴凡扈從文官及大小臣僚宦寺皆遇害. 又殺在京文臣五十餘人. 鄭仲夫等以王還宮.

#高麗史19卷-世家19-毅宗3-24-42-1170
九月戊寅朔?時王入康安殿. 仲夫等又索隨駕內侍十餘人宦官十人殺之. 王坐修文殿飮酒自若使伶官奏樂夜半乃寢. 李高蔡元欲弑王梁淑止之. 巡檢軍穿破?壁竊內帑珍寶. 仲夫逼王遷于軍器監太子于迎恩館.

#高麗史19卷-世家19-毅宗3-24-43-1170
己卯王單騎遜于巨濟縣放太子于珍島縣.

#高麗史19卷-世家19-毅宗3-24-44-1170
是日仲夫義方高等領兵迎王弟翼陽公晧卽位. 明宗三年八月金甫當遣人奉王出居?林. 十月庚申李義旼弑王于坤元寺北淵上. 壽四十七在位二十五年遜位三年. 謚曰莊孝廟號毅宗陵曰禧陵. 高宗四十年加謚剛果.

#高麗史19卷-世家19-毅宗3-24-45-1170
○史臣金良鏡贊曰: “昔唐明宗時大理少卿康澄上*?言時事曰: ‘爲國家者有不足懼者五深可畏者六. 三辰失行不足懼; 天象變見不足懼; 小人訛言不足懼; 山崩川渴不足懼; 水旱?蝗不足懼; 賢士藏匿深可畏; 廉恥道喪深可畏; 上下相徇深可畏; 毁譽亂眞深可畏; 直言不聞深可畏.’ 歐陽公記此言曰: ‘凡爲國家者可不戒哉.’ 有是哉斯言也. 夫王崇奉佛法敬信神*祗{祇}別立經色威儀色祈恩色大醮色齋醮之費徵*?{斂}無度區區事佛事神. 而姦諛若李復基林宗植韓賴爲左右?壬若鄭?王光就白子端爲內宦阿曲若榮儀金子幾爲術士. 所幸嬖妾無比主於內希意導志更相妖媚利口紛騰?言?絶變生輦?之*閒而卒莫之知也此豈懼其所不懼不畏其所畏之然耶. 且禍亂之初無一人效死尤可嘆也.”

#高麗史19卷-世家19-明宗1-00-00-0000
明宗一.

#高麗史19卷-世家19-明宗1-00-01-0000
明宗光孝大王諱晧字之旦舊諱昕. 仁宗第三子毅宗母弟. 仁宗九年辛亥十月庚辰生毅宗二年封翼陽侯二十四年九月己卯鄭仲夫等逐毅宗領兵迎王卽位于大觀殿. 前王信圖讖之說忌諸弟. 王之在潛邸也典籤崔汝諧嘗夢太祖授笏於王王受而坐龍床汝諧與百官陳賀. 覺而奇之以告王. 王曰: “愼勿復言此大事也上聞之必害我矣.” 至是果驗.

#高麗史19卷-世家19-明宗1-00-02-0000
王御修文殿李俊儀鄭仲夫李義方李高侍從. 釋文克謙命書批目. 以任克忠爲中書侍郞平章事; 鄭仲夫盧永醇梁淑?知政事; 韓就爲樞密院使; 尹鱗瞻知樞密院事; 金成美爲僕射; 金闡爲樞密院副使; 李俊儀爲左承宣給事中; 文克謙爲右承宣御史中丞; 李紹膺爲左散騎常侍; 李高爲大將軍衛尉卿; 李義方爲大將軍殿中監; 高義方皆兼執奏; 奇卓成爲御史臺事; 蔡元爲將軍. 其餘武夫超資越序職兼華要者不可勝數.

#高麗史19卷-世家19-明宗1-00-03-0000
癸未群臣詣大觀殿賀卽位.

#高麗史19卷-世家19-明宗1-00-04-0000
冬十月庚戌大赦. 以鄭仲夫李義方李高爲壁上功臣圖形閣上梁淑蔡元次之加朝臣爵一級. 召還金貽永李綽升鄭?等皆復職田以??流矢之事流竄者皆令赴京.

#高麗史19卷-世家19-明宗1-00-05-0000
遣工部郞中庾應圭*?{齎}表如金. 前王表曰: “臣久纏疾恙漸致衰羸襟靈以之昏荒氣力以之消沮醫攻?而莫效藥瞑眩而不??居膏*盲{?}天奪魂魄. 以之祗服前人之訓言率先列國之貢藝而乃民政堆案而或廢於剖決國賓踵門而或失於將迎. 爲邦之道旣?事主之儀多闕. 今則伏在床枕幾委體支仰?覆露之私深念播?之業. 臣昔逮事臣父先國王. 嘗屬臣云: ‘苟有遞代必先弟及.’ 今臣有元子泓少而無慧長且多愆未堪主?以展勤?復奉藩而受職. 竊見臣弟晧忠順之德夙勤於君親睦恭之心無懈於朝夕. 載嘉淑行之如始益體理命之有徵乃於某月某日以臣弟臣晧權守軍國事務. 敢玆上聞冀照下懇.” 新王表曰: “覆燾之仁靡私於一物聖神之德均視於萬邦恪布?辭冒干洪造伏見. 臣兄國王臣晛*?{久}尊周室樂率漢藩緣感疾於中身遂抱羸於積稔十全不能措其手一丸豈復效其靈沈?浸深頓?是懼頃因脫釋於重負始欲保守於餘年. 盖由承?臣先國王臣晛遺屬以臣?爲同母之親可付先?之業於某月某日令臣權守軍國事務. 而臣避之無計受亦誠難將?呼以上聞顧跋涉之愈遠又黎庶不可以無主保釐不可以闕人勉副群情假司分寄戰兢之抱莫敢遑寧危慄之懷幾至殞越. 敢具事實以達宸嚴.”

#高麗史19卷-世家19-明宗1-00-06-0000
金遣大宗正丞耶律?來賀生辰. ?至境邊吏以前王讓位却之.

#高麗史19卷-世家19-明宗1-01-01-1171
○(辛卯)元年春正月元子璹冠.

#高麗史19卷-世家19-明宗1-01-02-1171
五月甲申設消災道場于宣慶殿五日.

#高麗史19卷-世家19-明宗1-01-03-1171
己丑庾應圭還自金. 帝?詔不允前王讓位曰: “卿襲封二紀作屛一邦. 近者屢愆信使之期徒有郵書之報向深憂乎變故今始閱于封章. 稱疾疹之淹延懼保釐之曠闕述其父命之遺囑欲以弟及而相傳付之伊人攝以國事. 卿言雖順朕意未孚續遣使?往詢厥事.”

#高麗史19卷-世家19-明宗1-01-04-1171
辛卯賜林遂等及第.

#高麗史19卷-世家19-明宗1-01-05-1171
六月甲辰朔王如奉恩寺.

#高麗史19卷-世家19-明宗1-01-06-1171
戊午王受菩薩戒于大觀殿.

#高麗史19卷-世家19-明宗1-01-07-1171
秋七月辛巳設消災道場于大觀殿三日.

#高麗史19卷-世家19-明宗1-01-08-1171
癸未金詢問使完顔靖等來.

#高麗史19卷-世家19-明宗1-01-09-1171
甲申設拂塵宴丙戌設初?宴靖皆不赴.

#高麗史19卷-世家19-明宗1-01-10-1171
己丑王迎詔于大觀殿乃賜前王詔也. 詔曰: “卿撫有爾邦踐修世美及當玆歲付上封章告厥疾已曠於保釐謂其子不能於負荷述前人之遺囑讓母弟而相傳尙憂未出於誠心是用往頒於詔問使?來復奏牘宜詳.”

#高麗史19卷-世家19-明宗1-01-11-1171
壬辰平章事徐恭卒.

#高麗史19卷-世家19-明宗1-01-12-1171
八月甲辰完顔靖辭宴于大觀殿. 靖之初詢問也王稱: “前王已避位出居他所病加無損不能就位拜命路又險遠非使者所宜往.” 靖以故不得見前王. 王乃具前王表以附. 丁未靖行.

#高麗史19卷-世家19-明宗1-01-13-1171
九月癸未以僧德素爲王師.

#高麗史19卷-世家19-明宗1-01-14-1171
戊子左諫議金莘尹右諫議金甫當左散騎常侍李紹膺左司諫李應招右正言崔?等上*?: “以爲前朝宰相崔允儀諫議李元膺中丞吳中正等署宦官鄭?告身西海按察使朴純古妄奏老人星見知水州事吳錄之妄獻金龜之瑞請皆禁錮子孫. 且承宣王之喉舌但出納惟允可也今李俊儀文克謙職兼臺省居中用事請解兼官.” 王從之唯俊儀克謙之事不允. 翼日諫官伏閤力爭俊儀因醉使巡檢軍陵辱之. 王聞之召俊儀慰解囚諫官于隍城. 庚寅左遷金莘尹判大府事; 金甫當爲工部侍郞; 李應招爲禮部員外郞; 崔?爲殿中內給事; 改李俊儀爲衛尉少卿; 文克謙爲大府少卿.

#高麗史19卷-世家19-明宗1-01-15-1171
辛卯日有黑子大如桃.

#高麗史19卷-世家19-明宗1-01-16-1171
冬十月甲辰設百高座于宣慶殿讀仁王經.

#高麗史19卷-世家19-明宗1-01-17-1171
乙巳飯僧三萬.

#高麗史19卷-世家19-明宗1-01-18-1171
平章事任奎卒.

#高麗史19卷-世家19-明宗1-01-19-1171
壬子夜宮闕災諸寺僧徒及府衛軍人詣闕將救火. 鄭仲夫李俊儀等入直義方兄弟恐有變走入于內閉紫城門不納諸救火者故殿宇悉火. 王出山呼亭痛哭.

#高麗史19卷-世家19-明宗1-01-20-1171
癸丑移御壽昌宮.

#高麗史19卷-世家19-明宗1-01-21-1171
丁巳以王生日爲乾興節.

#高麗史19卷-世家19-明宗1-01-22-1171
戊午日有黑子大如桃.

#高麗史19卷-世家19-明宗1-01-23-1171
是歲遣告奏使禮部侍郞張翼明都部署黃公遇如金.

#高麗史19卷-世家19-明宗1-02-01-1172
○(壬辰)二年春正月庚午朔謁景靈殿.

#高麗史19卷-世家19-明宗1-02-02-1172
庚辰以鄭仲夫爲西北面兵馬判事行營兵馬兼中軍兵馬判事; 金闡爲西北面兵馬使行營兼中軍兵馬使; 尹鱗瞻爲東北面兵馬判事行營兵馬兼中軍兵馬判事; 陳俊爲東北面兵馬使行營兼中軍兵馬使.

#高麗史19卷-世家19-明宗1-02-03-1172
二月己酉張翼明黃公遇還自金. ?曰: “卿?居侯土望重邦人固常公耳以爲心適會友于之?疾累封章而敷奏述遜讓之由來攝位從宜. 投誠有請意欲承家而保國義當垂詔以加恩肆因使价之還姑用兪音之布續當遣使冊命.”

#高麗史19卷-世家19-明宗1-02-04-1172
癸丑燃燈王如奉恩寺.

#高麗史19卷-世家19-明宗1-02-05-1172
有司請依太祖舊制以二月望燃燈. 王重違其請從之明年復用上元.

#高麗史19卷-世家19-明宗1-02-06-1172
三月己巳朔王如靈通寺謁世祖*大祖{太祖}仁宗眞.

#高麗史19卷-世家19-明宗1-02-07-1172
乙亥移御大明宮.

#高麗史19卷-世家19-明宗1-02-08-1172
辛巳遣尙書右丞李文著侍郞崔?如金賀上尊號.

#高麗史19卷-世家19-明宗1-02-09-1172
夏五月壬申金遣太府監上輕車都尉烏古論仲榮翰林直學士張享來冊王. 壬午王出昇平門迎詔受冊于大觀殿. 冊曰: “崇德象賢若稽于古承家開國以正其功. ?惟表海之舊封未艾如川之多祚. 所從來遠雖子孫勿替其傳惟不于常有兄弟相及之道. 世將于是享德人亦宜無*閒言. 爰契師虞往敷天寵. 咨爾晧遠大以爲任賢明而自將地處彼邦之懿親才雄爾衆之令望. ?乃祖乃父實維藩維垣. 前烈用弘嗣賢不乏. 盖根深則枝茂積厚者流光餘慶曷歸汝躬是在. 屬友于之疾其殆不?推公耳之心自爲克讓申以敷奏達于聽聞. 是用成斯美於天倫代厥後于先正. 今遣使命爾爲開府儀同三司高麗國王永爲藩輔. 於戱社稷旣有所受德業莫或不勤律乃邦民謹爾侯度. 禍福惟人所召切戒于*?{淫}佚驕邪夙夜畏天之威庶可以安寧長久. 罔曰不克. 惟旣厥心往哉惟休無替朕命.” 又詔曰: “朕位乎天地之中託于侯王之上凡來咨來茹皆釐爾成于維藩維垣固懷以德. 卿令圖經遠雅望得民以介弟之懿親篤前人之餘烈恭承友讓?續世封宜膺蕃錫之恩永對榮懷之慶. 今差某官某等往彼冊命仍賜卿衣帶鞍馬匹*?{段}等物具如別錄至可領也.” 九旒冕一頂九章服一副玉圭一面玉冊一副金印一面駝紐象輅一馬四匹別賜衣五對細衣著二百匹*?{段}細弓一張?翎大箭二十八隻鞍?二匹散馬七匹.

#高麗史19卷-世家19-明宗1-02-10-1172
丁亥宴金使于大觀殿.

#高麗史19卷-世家19-明宗1-02-11-1172
辛卯雨雹.

#高麗史19卷-世家19-明宗1-02-12-1172
六月戊戌朔王如奉恩寺.

#高麗史19卷-世家19-明宗1-02-13-1172
丙午以梁淑爲中書侍郞平章事; 韓就守司空?知政事; 崔惟淸爲集賢殿大學士判禮部事?仍令致仕.

#高麗史19卷-世家19-明宗1-02-14-1172
壬戌王受菩薩戒.

#高麗史19卷-世家19-明宗1-02-15-1172
左承宣李俊儀奏: “諸州任內五十三縣各置監務安東任內甫州以太子胎藏陞爲縣令固城縣加置尉一員.” 王命群臣議之以俊儀勢位旣重性且猜險莫敢是非.

#高麗史19卷-世家19-明宗1-02-16-1172
秋七月甲戌賜張聞慶等及第.

#高麗史19卷-世家19-明宗1-02-17-1172
乙亥王以宮闕災. ?食松葉乾文屢變下詔責躬赦內外斬絞以下.

#高麗史19卷-世家19-明宗1-02-18-1172
八月癸丑遣*大僕卿金暄如金謝封冊.

#高麗史19卷-世家19-明宗1-02-19-1172
九月乙酉謁昌陵.

#高麗史19卷-世家19-明宗1-02-20-1172
冬十月甲辰移御壽昌宮.

#高麗史19卷-世家19-明宗1-02-21-1172
十一月甲戌幸普濟寺.

#高麗史19卷-世家19-明宗1-02-22-1172
十二月壬寅金移牒問王生日.

#高麗史19卷-世家19-明宗1-02-23-1172
乙巳設佛頂道場于明仁殿.

#高麗史19卷-世家19-明宗1-02-24-1172
遣衛尉卿蔡祥正如金進方物.

#高麗史19卷-世家19-明宗1-03-01-1173
○(癸巳)三年春正月乙丑朔謁景靈殿.

#高麗史19卷-世家19-明宗1-03-02-1173
辛未百官賀人日賜人勝祿牌.

#高麗史19卷-世家19-明宗1-03-03-1173
戊寅賀立春賜春幡子皆循舊例也.

#高麗史19卷-世家19-明宗1-03-04-1173
燃燈王如奉恩寺.

#高麗史19卷-世家19-明宗1-03-05-1173
己丑設帝釋道場于明仁殿.

#高麗史19卷-世家19-明宗1-03-06-1173
閏月庚子遣禮賓少卿權光弼如金獻方物; 大府少卿李應球賀萬春節.

#高麗史19卷-世家19-明宗1-03-07-1173
乙巳設尊勝法會於內殿.

#高麗史19卷-世家19-明宗1-03-08-1173
以朴育和守司空左僕射.

#高麗史19卷-世家19-明宗1-03-09-1173
己酉幸外帝釋院設羅漢齋.

#高麗史19卷-世家19-明宗1-03-10-1173
二月甲戌幸王輪寺飯僧.

#高麗史19卷-世家19-明宗1-03-11-1173
戊子幸妙通寺設摩利支天道場.

#高麗史19卷-世家19-明宗1-03-12-1173
庚寅移御大明宮.

#高麗史19卷-世家19-明宗1-03-13-1173
辛卯以仁考忌辰飯僧于樂賓亭.

#高麗史19卷-世家19-明宗1-03-14-1173
三月癸巳朔王如靈通寺.

#高麗史19卷-世家19-明宗1-03-15-1173
己酉慮囚.

#高麗史19卷-世家19-明宗1-03-16-1173
夏四月乙丑親?*大廟下旨曰: “寡人以?德因人推戴承襲祖宗遺業. 夙夜寅畏奉先思孝躬行?禮致饗宗廟頗欲覃恩中外. 然近封元子當頒大澤. 以是先於?祀拜三陵時執事陪奉及內外?獄幽囚痛楚之類欲?蒙澤其赦公徒私杖以下及贖銅徵瓦?皆除之凡預?禮拜三陵者亦賜物.”

#高麗史19卷-世家19-明宗1-03-17-1173
壬申醮太一於內殿.

#高麗史19卷-世家19-明宗1-03-18-1173
丙子聚巫禱雨分遣近臣禱于群望. 是時自正月不雨川井皆渴禾麥枯槁疾疫?興. 人多餓死至有市人肉者. 又多火災人甚愁嘆.

#高麗史19卷-世家19-明宗1-03-19-1173
庚辰兩府宰樞禱雨于普濟寺.

#高麗史19卷-世家19-明宗1-03-20-1173
辛巳命門下平章事鄭仲夫中書平章事尹鱗瞻冊元子璹爲王太子.

#高麗史19卷-世家19-明宗1-03-21-1173
丁亥封王長女爲延禧宮公主; 次女爲壽安宮公主.

#高麗史19卷-世家19-明宗1-03-22-1173
戊子移御壽昌宮.

#高麗史19卷-世家19-明宗1-03-23-1173
宰樞禱雨于神衆院.

#高麗史19卷-世家19-明宗1-03-24-1173
五月壬辰朔日食.

#高麗史19卷-世家19-明宗1-03-25-1173
丙申端午謁景靈殿.

#高麗史19卷-世家19-明宗1-03-26-1173
甲辰令文武三品抽祿設齋禱雨于普濟寺.

#高麗史19卷-世家19-明宗1-03-27-1173
六月壬戌朔王如奉恩寺.

#高麗史19卷-世家19-明宗1-03-28-1173
甲申宋遣徐德榮來.

#高麗史19卷-世家19-明宗1-03-29-1173
戊子賜崔時幸等及第.

#高麗史19卷-世家19-明宗1-03-30-1173
秋七月辛亥醮本命于明仁殿.

#高麗史19卷-世家19-明宗1-03-31-1173
八月乙亥謁景靈殿.

#高麗史19卷-世家19-明宗1-03-32-1173
丁亥移御大明宮.

#高麗史19卷-世家19-明宗1-03-33-1173
庚辰東北面兵馬使諫議大夫金甫當起兵於東界欲討鄭仲夫李義方復立前王東北面知兵馬事韓彦國擧兵應之使張純錫等至巨濟奉前王出居?林.

#高麗史19卷-世家19-明宗1-03-34-1173
九月丁酉捕殺韓彦國.

#高麗史19卷-世家19-明宗1-03-35-1173
癸卯安北都護府執送甫當等. 李義方殺之於市凡文臣一切誅戮.

#高麗史19卷-世家19-明宗1-03-36-1173
丁巳?林人幽前王于客舍使人守之冬十月庚申朔李義旼出前王至坤元寺北淵上獻酒數盃遂弑之. 初前王宴金使使見左承宣金敦中問於執禮曰: “彼晳而長者貴而甚文其名爲誰.” *?曰: “名敦中相國金富軾之子中魁第者也.” 金使曰: “果信矣.” 王聞之使請曰: “寡人之壽幾何.” 金使曰: “國王之壽久不可數. 今滿庭老少之臣盡逝然後王有臨川之患矣. 王自計必壽不復問臨川之患及庚癸之亂老少文臣皆被害而王亦遇淵上之變其言果驗.

#高麗史19卷-世家19-明宗1-03-37-1173
冬十月壬戌制: “自三京四都護八牧以至郡縣館驛之任?用武人.”

#高麗史19卷-世家19-明宗1-03-38-1173
戊寅設消災道場于崇文殿.

#高麗史19卷-世家19-明宗1-03-39-1173
乙酉移御壽昌宮.

#高麗史19卷-世家19-明宗1-03-40-1173
十一月丁酉遣內侍郞中崔均如金賀正.

#高麗史19卷-世家19-明宗1-03-41-1173
己亥以冊太子赦.

#高麗史19卷-世家19-明宗1-03-42-1173
癸卯設八關會幸法王寺.

#高麗史19卷-世家19-明宗1-04-01-1174
○(甲午)四年春正月丁酉燃燈王如奉恩寺.

#高麗史19卷-世家19-明宗1-04-02-1174
二月丁亥王如靈通寺.

#高麗史19卷-世家19-明宗1-04-03-1174
三月己丑以李義方女爲太子妃.

#高麗史19卷-世家19-明宗1-04-04-1174
癸卯幸法王寺.

#高麗史19卷-世家19-明宗1-04-05-1174
夏四月乙酉幸妙通寺.

#高麗史19卷-世家19-明宗1-04-06-1174
五月丁酉王命指諭于光胤白任至行首李冠夫宋群秀慶大升牽龍車若松等打毬賜綾絹有差.

#高麗史19卷-世家19-明宗1-04-07-1174
辛丑幸王*??寺{王輪寺}.

#高麗史19卷-世家19-明宗1-04-08-1174
六月丙辰朔王如奉恩寺.

#高麗史19卷-世家19-明宗1-04-09-1174
乙丑金橫宣使完顔?來.

#高麗史19卷-世家19-明宗1-04-10-1174
庚午王受菩薩戒.

#高麗史19卷-世家19-明宗1-04-11-1174
丙子宴金使於大觀殿.

#高麗史19卷-世家19-明宗1-04-12-1174
秋七月庚寅遣給事中皮瑩文如金賀萬春節; 中郞將宋勝夫進方物; 都官員外郞魯璋謝橫宣; 左司員外郞趙永仁賀正.

#高麗史19卷-世家19-明宗1-04-13-1174
八月丁巳刑官奏: “重刑?死分配諸島.”

#高麗史19卷-世家19-明宗1-04-14-1174
宋歸我漂風人張和等五人.

#高麗史19卷-世家19-明宗1-04-15-1174
乙丑幸王輪寺.

#高麗史19卷-世家19-明宗1-04-16-1174
九月癸巳以重九宴樞密重房于和平宮.

#高麗史19卷-世家19-明宗1-04-17-1174
己酉西京留守趙位寵起兵謀討鄭仲夫李義方檄召東北兩界諸城.

#高麗史19卷-世家19-明宗1-04-18-1174
冬十月己未遣中書侍郞平章事尹鱗瞻率三軍以擊位寵.

#高麗史19卷-世家19-明宗1-04-19-1174
丙寅鱗瞻至?嶺兵敗而還.

#高麗史19卷-世家19-明宗1-04-20-1174
丙子設百高座于天敷殿講仁王經三日.

#高麗史19卷-世家19-明宗1-04-21-1174
十一月甲申朔日食.

#高麗史19卷-世家19-明宗1-04-22-1174
庚戌復命尹鱗瞻爲元帥率三軍攻西京.

#高麗史19卷-世家19-明宗1-04-23-1174
十二月乙卯詔曰: “朕德薄智微謬承祖宗積累之基臨?三韓于今五載不能上*?天意下撫民心災變未息恐懼難安. 思欲寬宥恩澤廣被中外: 可赦斬絞二罪以下除刑付處; 庚寅癸巳配流者皆移免上京幷除贖銅徵瓦; 內外名山大川神祇各加號; 賜征西軍卒米人一石; 宿衛軍人妻子在外者穀二人幷一石.”

#高麗史19卷-世家19-明宗1-04-24-1174
癸亥以李隣爲執奏.

#高麗史19卷-世家19-明宗1-04-25-1174
辛未鄭筠密誘從軍僧宗?等斬李義方分捕其黨殺之. 僧徒遂聚普濟寺.

#高麗史19卷-世家19-明宗1-04-26-1174
壬申遣知奏事李光挺左副承宣文克謙慰諭僧徒.

#高麗史19卷-世家19-明宗1-04-27-1174
戊寅中書侍郞平章事崔惟淸卒.

#高麗史19卷-世家19-明宗1-04-28-1174
壬午以鄭仲夫爲門下侍中; 陳俊?知政事; 慶珍知門下省事; 奇卓成知樞密院事; 宋有仁爲樞密院副使兵部尙書; 李光挺爲樞密院副使御史大夫.

#高麗史19卷-世家19-明宗1-04-29-1174
是月金遣使來賀生辰.

#高麗史19卷-世家19-明宗1-05-01-1175
○(乙未)五年春正月己丑以陳俊爲兵部尙書; 宋有仁爲刑部尙書.

#高麗史19卷-世家19-明宗1-05-02-1175
丁酉移御延慶宮燃燈如奉恩寺.

#高麗史19卷-世家19-明宗1-05-03-1175
二月癸丑朔移御壽昌宮.

#高麗史19卷-世家19-明宗1-05-04-1175
辛巳內史洞宮災.

#高麗史19卷-世家19-明宗1-05-05-1175
三月壬午朔王如靈通寺.

#高麗史19卷-世家19-明宗1-05-06-1175
壬寅幸妙通寺.

#高麗史19卷-世家19-明宗1-05-07-1175
夏四月丙寅詔曰: “朕以?德謬承丕緖智術寡昧刑政乖錯威輕德薄不能馭下上下人心日益頑鄙君臣名分亦有倒錯以致西北人民連謀不軌. 自庚寅癸巳?至于今殺傷滿野干戈不息感傷和氣天變屢見. 玆乃寡人否德所致焦心勞思不遑寧處. 書曰: ‘民惟邦本本固邦寧.’ 安民之術最爲要務. 分憂列郡者不得任情賞罰侵漁百姓其或州吏割民利己憑公營私而官不能痛禁至於干托權勢殘害百姓流離失所凡內外官激濁揚淸守節奉公者褒賞否者科罪. 其外官按察使劾奏京官及按察使所司劾奏. 獄者人之大命. 書曰: ‘刑期無刑故閱實原情.’ 究其終始庶無濫刑而由朕愚昧疑有寃枉朕心隱惻其爾刑官以慈折獄. 比來奔競成風刑政濫失不能開公門杜私路廣進賢之道. 賞罰者人主操持之柄而近者權臣在朝威福出自私門亂常失序. 玆風不革有損國家自今以後如有此等事有司擧法論罪. 今者民俗偸薄而無禮義廉恥孝悌忠信之心至於父母生不能奉養死不能追遠. 如有孝親忠主兄友弟恭者無問貴賤旌別勸誘又華侈踰度宴飮過極其悉除之. 若金銀物飾?佛像法寶外亦不得施用. 天聽自我民聽天視自我民視人民乖離故災變頻仍庶欲以和致和獲天人助其人心和合之術果安在乎. 寡人獨智不能施設宜省臺諸司各陳無隱.”

#高麗史19卷-世家19-明宗1-05-08-1175
丁卯幸王輪寺.

#高麗史19卷-世家19-明宗1-05-09-1175
壬申醮于明仁殿乙亥又醮.

#高麗史19卷-世家19-明宗1-05-10-1175
丁丑幸普濟寺.

#高麗史19卷-世家19-明宗1-05-11-1175
五月辛巳幸外帝釋院及九曜堂.

#高麗史19卷-世家19-明宗1-05-12-1175
乙酉端午謁景靈殿.

#高麗史19卷-世家19-明宗1-05-13-1175
*龍罔縣{龍岡縣}民欲從位寵及第楊元貴諭使不從. 王嘉之拜爲守宮丞屬諸內侍.

#高麗史19卷-世家19-明宗1-05-14-1175
丙申發前王喪百官玄冠素服三日. 壬寅葬于城東命內侍十人護送. 位寵擧兵之時聲言義方弑君不葬之罪故奉葬禧陵而安其眞於海安寺以爲願堂.

#高麗史19卷-世家19-明宗1-05-15-1175
六月辛亥王如奉恩寺.

#高麗史19卷-世家19-明宗1-05-16-1175
乙卯幸現聖寺.

#高麗史19卷-世家19-明宗1-05-17-1175
乙未幸神衆院.

#高麗史19卷-世家19-明宗1-05-18-1175
乙巳禱雨戊申雨.

#高麗史19卷-世家19-明宗1-05-19-1175
八月己酉朔宋都綱張鵬擧謝敦禮吳秉直吳克忠等來.

#高麗史19卷-世家19-明宗1-05-20-1175
甲寅刑官奏: “重刑?死分配遠島.”

#高麗史19卷-世家19-明宗1-05-21-1175
己未幸現聖寺又幸順天館祈福于天皇地眞兩祠.

#高麗史19卷-世家19-明宗1-05-22-1175
甲子設仁王道場于明仁殿三日.

#高麗史19卷-世家19-明宗1-05-23-1175
戊辰遣告奏使借秘書丞朴紹如金.

#高麗史19卷-世家19-明宗1-05-24-1175
九月己卯?嶺兵馬使大將軍康漸與位寵戰敗績免其官.

#高麗史19卷-世家19-明宗1-05-25-1175
辛卯移御景禧宮.

#高麗史19卷-世家19-明宗1-05-26-1175
癸卯以信安伯珹女爲太子妃.

#高麗史19卷-世家19-明宗1-05-27-1175
冬十月丙戌賜白龍變等及第. 庚癸以來儒風不振擧子?三百餘人.

#高麗史19卷-世家19-明宗1-05-28-1175
壬辰飯僧一萬於宮庭三日.

#高麗史19卷-世家19-明宗1-05-29-1175
甲午移御壽昌宮.

#高麗史19卷-世家19-明宗1-05-30-1175
己亥幸王輪寺.

#高麗史19卷-世家19-明宗1-05-31-1175
十一月辛亥朴紹還自金. 詔曰: “省所上表告奏事具悉. 使价來庭奏函伸懇戴賜封之恩造述有國之由來. 謂寇攘卒起於不虞致職貢少稽於入覲?用平定孚于聽聞. 載嘉侯度之恭宜固世封之守.”

#高麗史19卷-世家19-明宗1-05-32-1175
壬子有人誣告重房曰: “朝庭與南賊潛謀作亂.” 是日流都校丞金允升等七人于島貶兵部尙書李允修爲巨濟縣令. 朝庭指文班也.

#高麗史19卷-世家19-明宗1-05-33-1175
戊午移御景禧宮.

#高麗史19卷-世家19-明宗1-05-34-1175
丙寅移御壽昌宮.

#高麗史19卷-世家19-明宗1-05-35-1175
十二月癸未太白晝見經天.

#高麗史19卷-世家19-明宗1-06-01-1176
○(丙申)六年春正月金遣大監阿典溥等來賀生辰. 時軍旅西征慮客使?我虛實發神騎抄猛班迎于道路.

#高麗史19卷-世家19-明宗1-06-02-1176
己巳宴金使.

#高麗史19卷-世家19-明宗1-06-03-1176
公州鳴鶴所民亡伊亡所伊等嘯聚黨與自稱山行兵馬使攻陷公州.

#高麗史19卷-世家19-明宗1-06-04-1176
甲戌幸神衆院行香遣祗候蔡元富郞將朴剛壽等宣諭南賊猶不從. 王引見群臣於便殿咨訪討賊之策.

#高麗史19卷-世家19-明宗1-06-05-1176
二月丁亥召募壯士三千命大將軍丁黃載將軍張博仁等將之以討南賊.

#高麗史19卷-世家19-明宗1-06-06-1176
庚寅移御景禧宮燃燈王如奉恩寺.

#高麗史19卷-世家19-明宗1-06-07-1176
甲午金人以兵船十餘?侵掠東海霜陰縣.

#高麗史19卷-世家19-明宗1-06-08-1176
戊戌設天帝釋道場于明仁殿.

#高麗史19卷-世家19-明宗1-06-09-1176
乙巳王如靈通寺.

#高麗史19卷-世家19-明宗1-06-10-1176
三月丙午朔日食.

#高麗史19卷-世家19-明宗1-06-11-1176
辛亥幸王輪寺設羅漢齋.

#高麗史19卷-世家19-明宗1-06-12-1176
乙卯南賊執捉兵馬使奏: “與賊戰不利士卒多亡請募僧以濟師.”

#高麗史19卷-世家19-明宗1-06-13-1176
夏四月壬寅親設五百羅漢齋於普濟寺摩利支天道場于妙通寺.

#高麗史19卷-世家19-明宗1-06-14-1176
五月丙午親設帝釋齋于賢聖寺. 舊名現聖避毅宗嫌名改之.

#高麗史19卷-世家19-明宗1-06-15-1176
癸亥行入閤禮引見群臣訪時政得失. 坐便殿引見群臣謂之入閤禮.

#高麗史19卷-世家19-明宗1-06-16-1176
六月甲戌王如奉恩寺.

#高麗史19卷-世家19-明宗1-06-17-1176
丙戌陞亡伊鄕鳴鶴所爲忠順縣以內園丞梁守鐸爲令內侍金允實爲尉以撫之.

#高麗史19卷-世家19-明宗1-06-18-1176
尹鱗瞻攻破西京擒位寵殺之遣人來告捷.

#高麗史19卷-世家19-明宗1-06-19-1176
壬寅遣樞密院副使李文著大將軍宋慶寶往西京?諭諸將.

#高麗史19卷-世家19-明宗1-06-20-1176
秋七月乙巳尹鱗瞻遣秘書少監庾世績表賀平西授世績少府監直寶文閣.

#高麗史19卷-世家19-明宗1-06-21-1176
甲寅加尹鱗瞻上柱國監修國史.

#高麗史19卷-世家19-明宗1-06-22-1176
八月丁丑將軍金光英路遇一旗頭來揖馬前者. 光英怒其不拜捉囚于街衢其黨群聚擅放之便至光英家呼?撞突. 光英拔戟拒之衆怒甚. 光英懼踰垣而避. 其衆毁屋舍乃去.

#高麗史19卷-世家19-明宗1-06-23-1176
辛卯幸王輪寺設羅漢齋.

#高麗史19卷-世家19-明宗1-06-24-1176
丁酉以少卿朴挺羲爲西京副留守.

#高麗史19卷-世家19-明宗1-06-25-1176
己亥賜秦幹公等及第.

#高麗史19卷-世家19-明宗1-06-26-1176
九月乙巳遣將軍朴純刑部郞中朴仁澤往諭南賊.

#高麗史19卷-世家19-明宗1-06-27-1176
丙午醮于毬庭.

#高麗史19卷-世家19-明宗1-06-28-1176
辛亥南賊攻陷禮山縣殺監務.

#高麗史19卷-世家19-明宗1-06-29-1176
冬十月壬午親設齋于賢聖寺.

#高麗史19卷-世家19-明宗1-06-30-1176
戊戌設佛頂道場于內殿.

#高麗史19卷-世家19-明宗1-06-31-1176
十二月壬寅朔南賊首孫淸自稱兵馬使.

#高麗史19卷-世家19-明宗1-06-32-1176
壬子遣將軍吳淑夫如金賀正將軍吳光陟郞中尹宗誨謝執送徐彦仍進玉帶二腰.

#高麗史19卷-世家19-明宗1-06-33-1176
丙辰設八關會幸法王寺.

#高麗史19卷-世家19-明宗1-06-34-1176
戊午移御壽昌宮.

#高麗史19卷-世家19-明宗1-06-35-1176
十二月癸巳中書侍郞平章事尹鱗瞻卒.

#高麗史19卷-世家19-明宗1-06-36-1176
庚子遣大將軍鄭世猷李夫爲處置兵馬使分左右道往討南賊. 世猷等聚開國寺門前練兵閱月而後行.

#高麗史19卷-世家19-明宗1-07-01-1177
○(丁酉)七年春正月己酉亡伊亡所伊來降賜?粟命監察御史金德剛押送其鄕.

#高麗史19卷-世家19-明宗1-07-02-1177
庚戌遣將軍丁守弼如金進方物.

#高麗史19卷-世家19-明宗1-07-03-1177
丙辰移御景禧宮燃燈王如奉恩寺.

#高麗史19卷-世家19-明宗1-07-04-1177
丁巳曲宴賦詩示群臣.

#高麗史19卷-世家19-明宗1-07-05-1177
戊午金遣耶律子元來賀生辰.

#高麗史19卷-世家19-明宗1-07-06-1177
遣兵部侍郞崔光廷如金賀萬春節.

#高麗史19卷-世家19-明宗1-07-07-1177
乙丑宴金使.

#高麗史19卷-世家19-明宗1-07-08-1177
己巳移御壽昌宮.

#高麗史19卷-世家19-明宗1-07-09-1177
三月丁丑全羅州道按察使奏: “彌勒山賊降.”

#高麗史19卷-世家19-明宗1-07-10-1177
庚辰亡伊等復叛寇伽耶寺.

#高麗史19卷-世家19-明宗1-07-11-1177
甲申親設齋于神衆院.

#高麗史19卷-世家19-明宗1-07-12-1177
戊子設帝釋道場于內殿.

#高麗史19卷-世家19-明宗1-07-13-1177
己丑南賊寇黃驪縣又寇鎭州.

#高麗史19卷-世家19-明宗1-07-14-1177
丁酉設佛頂道場于內殿.

#高麗史19卷-世家19-明宗1-07-15-1177
己亥右道兵馬擒斬伽耶山賊首孫淸及其徒黨.

#高麗史19卷-世家19-明宗1-07-16-1177
庚子王如靈通寺.

#高麗史19卷-世家19-明宗1-07-17-1177
是月盜起西海道遣戶部員外郞朴紹發州縣兵討之.

#高麗史19卷-世家19-明宗1-07-18-1177
三月乙巳吳光陟還自金言: “所進玉帶其一乃石乳非玉有司奏之帝曰: ‘小國無辨識者誤以爲玉耳. 且人不易物惟德其物. 若復却之豈禮體耶.’” 王聞之?懼遣郞中朴孝縉表謝乞罪.

#高麗史19卷-世家19-明宗1-07-19-1177
辛亥亡伊等焚弘慶院殺居僧十餘人逼令住持僧*?{齎}書赴京. 略云: “旣升我鄕爲縣又置守以安撫旋復發兵來討收繫我母妻其意安在. 寧死於鋒刃下終不爲降虜必至王京然後已.”

#高麗史19卷-世家19-明宗1-07-20-1177
丁巳慮囚.

#高麗史19卷-世家19-明宗1-07-21-1177
戊午左道兵馬使擒賊首李光等十餘人.

#高麗史19卷-世家19-明宗1-07-22-1177
庚申幸妙通寺設摩利支天道場.

#高麗史19卷-世家19-明宗1-07-23-1177
夏四月義靜二州叛. 遣直門下史正儒禮部郞中林正植諭之.

#高麗史19卷-世家19-明宗1-07-24-1177
南賊陷牙州. 時淸州牧內郡縣皆陷於賊唯淸堅守.

#高麗史19卷-世家19-明宗1-07-25-1177
丁丑重房奏: “東北兩界州鎭判官不許以武官補.” 從之. 主是議者將軍洪仲邦也武官金敦義等六人伺仲邦出遮道號訴雜以惡語. 重房捕得之?配于島.

#高麗史19卷-世家19-明宗1-07-26-1177
壬午安平公璥卒.

#高麗史19卷-世家19-明宗1-07-27-1177
丁酉賜崔基靜等及第.

#高麗史19卷-世家19-明宗1-07-28-1177
五月庚子遣宣旨使用別監審?南賊制置左右道兵馬使戰功多少.

#高麗史19卷-世家19-明宗1-07-29-1177
辛亥詔削忠順縣.

#高麗史19卷-世家19-明宗1-07-30-1177
癸丑大雨雹.

#高麗史19卷-世家19-明宗1-07-31-1177
壬戌趙位寵餘衆五百餘人作亂殺留守判官朴寧及其初請降者副留守朴挺羲司錄金得礪書記李純正等潛竄獲免. 初王師之攻圍也踰城降者無慮千餘人及城陷丁壯皆逃匿. 厥後其降者以逃者爲叛妻略婦女攘奪財産故丁壯作亂致此變. 遣大將軍李景伯郞中朴紹往諭之.

#高麗史19卷-世家19-明宗1-07-32-1177
六月庚午王如奉恩寺.

#高麗史19卷-世家19-明宗1-07-33-1177
辛巳金橫宣使大府監徒單良臣來. 金使之來也國家疑西京餘?梗道路託言軍旅之後沿路大疫從他路迎候仍遣戶部郞中朴紹中郞將牙應時率官軍及神騎軍八十人往備不虞. 行至通德驛賊果猝出掩擊. 死者十八九紹亦遇害.

#高麗史19卷-世家19-明宗1-07-34-1177
癸未王受菩薩戒.

#高麗史19卷-世家19-明宗1-07-35-1177
辛卯震*大廟.

#高麗史19卷-世家19-明宗1-07-36-1177
南賊首亡伊遣人來請降.

#高麗史19卷-世家19-明宗1-07-37-1177
甲午慮囚.

#高麗史19卷-世家19-明宗1-07-38-1177
秋七月甲辰官軍與西賊戰敗乃還.

#高麗史19卷-世家19-明宗1-07-39-1177
丁未王親製引咎責躬詞告謝于景靈殿太祖神御.

#高麗史19卷-世家19-明宗1-07-40-1177
庚戌西賊首郞將金旦請降下制曲赦仍遣中使往諭之.

#高麗史19卷-世家19-明宗1-07-41-1177
丁巳南賊處置兵馬使鄭世猷等捕賊首亡伊亡所伊等囚淸州獄遣人告捷.

#高麗史19卷-世家19-明宗1-07-42-1177
戊午遣抄猛班行首李頓綽金立成討西賊.

#高麗史19卷-世家19-明宗1-07-43-1177
八月庚午遣五軍別號討西賊.

#高麗史19卷-世家19-明宗1-07-44-1177
丙子?死囚二十人配有人島.

#高麗史19卷-世家19-明宗1-07-45-1177
丁丑太史奏: “太白自七月五日至是常見.”

#高麗史19卷-世家19-明宗1-07-46-1177
壬午南路捉賊左道兵馬使梁翼京還. 翼京所至貪縱吏民不堪其苦咸謂害甚於賊.

#高麗史19卷-世家19-明宗1-07-47-1177
乙酉金使還. 時以西賊梗塞東涉臨津經由春州界行至定州乃出關. 春州副使崔忠弼托其供頓聚*?{斂}太甚坐罷.

#高麗史19卷-世家19-明宗1-07-48-1177
丁亥西北路斬賊魁金旦等五人首函送于京.

#高麗史19卷-世家19-明宗1-07-49-1177
中書侍郞平章事致仕韓就卒.

#高麗史19卷-世家19-明宗1-07-50-1177
癸巳幸外帝釋院設羅漢齋.

#高麗史19卷-世家19-明宗1-07-51-1177
九月辛丑遣上將軍李義旼領八將軍討西北賊.

#高麗史19卷-世家19-明宗1-07-52-1177
乙巳移御安和寺.

#高麗史19卷-世家19-明宗1-07-53-1177
戊申慮囚.

#高麗史19卷-世家19-明宗1-07-54-1177
甲寅西賊自西京曇和寺移屯香山.

#高麗史19卷-世家19-明宗1-07-55-1177
冬十月壬申幸王輪寺設羅漢齋.

#高麗史19卷-世家19-明宗1-07-56-1177
丙戌西賊首康畜等三人來降皆授校尉遣還諭降餘黨.

#高麗史19卷-世家19-明宗1-07-57-1177
甲午設佛頂道場于明仁殿.

#高麗史19卷-世家19-明宗1-07-58-1177
十一月丙午遣郞將崔美如金謝橫宣; 內侍員外郞崔貞謝賀生辰; 禮部員外郞孫應時賀正.

#高麗史19卷-世家19-明宗1-07-59-1177
己酉設八關會幸法王寺.

#高麗史19卷-世家19-明宗1-07-60-1177
辛亥還御壽昌宮.

#高麗史19卷-世家19-明宗1-07-61-1177
壬子西賊首曹忠來降.

#高麗史19卷-世家19-明宗1-07-62-1177
丙辰南賊制置右道兵馬使李夫還. 夫馭軍嚴整所至按堵得士卒心屢戰皆捷故盜賊屛息.

#高麗史19卷-世家19-明宗1-08-01-1178
○(戊戌)八年春正月甲辰遣將軍盧卓儒如金賀萬春節. 丙午遣兵部郞中崔孝球進方物.

#高麗史19卷-世家19-明宗1-08-02-1178
己酉燃燈王如奉恩寺.

#高麗史19卷-世家19-明宗1-08-03-1178
金遣僕散懷忠來賀生辰.

#高麗史19卷-世家19-明宗1-08-04-1178
乙卯親設齋于神衆院.

#高麗史19卷-世家19-明宗1-08-05-1178
丁巳分遣察訪使: 工部郞中崔詵于興化道; 刑部員外郞崔孝着雲中道; 閣門*祇{祗}候林惟謙朔方道; 監察御史崔敦禮沿海溟州道; 秘書丞尹宗*양西海道; 千牛衛將軍吳光陟楊忠州道; 郞將李文中晉陜州道; 侍御史宋端慶尙州道; 將軍宋君秀全羅州道; 刑部侍郞李文中廣淸州道; 起居注皇甫倬春州道. 問民疾苦黜陟官吏及奉使者限十年以前追論殿最. 凡被劾者八百餘員孝著以考?不精免.

#高麗史19卷-世家19-明宗1-08-06-1178
戊午宴金使.

#高麗史19卷-世家19-明宗1-08-07-1178
興王寺僧告重房曰: “寺僧有與德水縣人謀作亂者散員高子章實知之.” 重房逮捕僧及子章流于遠島陰遣人投之江中. 子章性甚暴戾聞者相慶.

#高麗史19卷-世家19-明宗1-08-08-1178
己未設帝釋道場于明仁殿.

#高麗史19卷-世家19-明宗1-08-09-1178
庚申西北路兵馬使李義旼斬西賊三百餘人告捷.

#高麗史19卷-世家19-明宗1-08-10-1178
二月壬申設佛頂道場于內殿.

#高麗史19卷-世家19-明宗1-08-11-1178
甲戌西京留守判官朴仁澤將赴任行至高原驛賊邀殺於路.

#高麗史19卷-世家19-明宗1-08-12-1178
辛巳親醮魁剛.

#高麗史19卷-世家19-明宗1-08-13-1178
三月乙未朔王如靈通寺.

#高麗史19卷-世家19-明宗1-08-14-1178
己酉幸普濟寺設五百羅漢齋.

#高麗史19卷-世家19-明宗1-08-15-1178
辛亥慮囚宥諸道察訪使械送贓吏三十五人. 臺監殿中侍御史晉光仁不能駁執御史臺劾奏竟原之.

#高麗史19卷-世家19-明宗1-08-16-1178
甲寅宰樞文武三品以上會式目都監議處置西京.

#高麗史19卷-世家19-明宗1-08-17-1178
丙辰御史臺奏: “內侍茶房實踰定額.” 制下: “削內侍林正植等十二員茶房六員.”

#高麗史19卷-世家19-明宗1-08-18-1178
戊午重房奏: “以大將軍張博仁金淑分典左右橋路凡道傍屋宅欄垣雖尺寸苟侵官路皆令復舊.”

#高麗史19卷-世家19-明宗1-08-19-1178
夏四月乙亥西賊陷谷州丙子陷遂安掠財穀牛馬而去.

#高麗史19卷-世家19-明宗1-08-20-1178
庚辰幸王輪寺設羅漢齋.

#高麗史19卷-世家19-明宗1-08-21-1178
雨雹.

#高麗史19卷-世家19-明宗1-08-22-1178
壬午以大將軍金光軾爲西京制置使將軍朴順副之.

#高麗史19卷-世家19-明宗1-08-23-1178
乙酉?于*大廟.

#高麗史19卷-世家19-明宗1-08-24-1178
更定西京官制.

#高麗史19卷-世家19-明宗1-08-25-1178
庚寅發五領軍往捕西賊.

#高麗史19卷-世家19-明宗1-08-26-1178
五月甲午禱雨.

#高麗史19卷-世家19-明宗1-08-27-1178
壬子聚巫都省又禱辛酉再雩.

#高麗史19卷-世家19-明宗1-08-28-1178
六月甲子王如奉恩寺.

#高麗史19卷-世家19-明宗1-08-29-1178
丁卯賜陳光恂等及第.

#高麗史19卷-世家19-明宗1-08-30-1178
己卯罷察訪使所劾贓吏職其政最者皆陞資.

#高麗史19卷-世家19-明宗1-08-31-1178
閏月壬子平章事李光縉卒.

#高麗史19卷-世家19-明宗1-08-32-1178
八月壬辰朔設消災道場于內殿.

#高麗史19卷-世家19-明宗1-08-33-1178
甲辰?死囚二十人流之.

#高麗史19卷-世家19-明宗1-08-34-1178
辛亥信安侯卒輟朝三日.

#高麗史19卷-世家19-明宗1-08-35-1178
九月癸未設藏經道場于明仁殿七日.

#高麗史19卷-世家19-明宗1-08-36-1178
冬十月己酉親*?{?}于*大廟告平西賊赦.

#高麗史19卷-世家19-明宗1-08-37-1178
丙辰設仁王百座道場於大觀殿令中外飯僧三萬.

#高麗史19卷-世家19-明宗1-08-38-1178
十一月壬申遣將軍奇世俊如金謝賀生辰; 郞中全諒賀正.

#高麗史19卷-世家19-明宗1-08-39-1178
癸酉設八關會幸法王寺.

#高麗史19卷-世家19-明宗1-08-40-1178
戊子御便殿引見東西兩界諸城上長都領賜: 上長匹*?{段}; 都領錦衣金帶馬一匹; ?人布十匹. 以平西之後盜賊頻起慮復搖動有此賜識者嘆其姑息.

#高麗史19卷-世家19-明宗1-08-41-1178
是月金遣八將軍兵來屯義州關外.

#高麗史19卷-世家19-明宗1-08-42-1178
十二月壬子親設仁王道場于明仁殿五日.

世家卷第十九.


#高麗史20卷-世家20-00-00-00-0000
世家卷第二十. 高麗史二十.
正憲大夫工曹判書集賢殿大提學知  經筵春秋館事兼成均大司成臣鄭麟趾奉  敎修.

#高麗史20卷-世家20-明宗2-00-00-0000
明宗二.

#高麗史20卷-世家20-明宗2-09-01-1179
○(己亥)九年春正月庚申朔放朝賀.

#高麗史20卷-世家20-明宗2-09-02-1179
甲子遣郞中李俊材如金進方物; 將軍孫碩賀萬春節.

#高麗史20卷-世家20-明宗2-09-03-1179
壬申燃燈王如奉恩寺.

#高麗史20卷-世家20-明宗2-09-04-1179
丙子金遣大府大將軍少府監左光慶來賀生辰.

#高麗史20卷-世家20-明宗2-09-05-1179
戊寅宴金使.

#高麗史20卷-世家20-明宗2-09-06-1179
二月辛卯西賊復起.

#高麗史20卷-世家20-明宗2-09-07-1179
壬辰門下侍郞平章事奇卓成卒.

#高麗史20卷-世家20-明宗2-09-08-1179
戊午王如靈通寺.

#高麗史20卷-世家20-明宗2-09-09-1179
三月己未朔始修宮闕.

#高麗史20卷-世家20-明宗2-09-10-1179
辛酉親醮于內殿.

#高麗史20卷-世家20-明宗2-09-11-1179
戊寅慮囚.

#高麗史20卷-世家20-明宗2-09-12-1179
夏四月己丑朔千齡殿成.

#高麗史20卷-世家20-明宗2-09-13-1179
壬辰隕霜殺草.

#高麗史20卷-世家20-明宗2-09-14-1179
庚戌西北面知兵馬事李富患西賊遺種乘*閒復起思欲盡誅之聞其乏食爲公牒?諸賊屯曰: “以某日受糧于所在某城!” 仍密誘諸城曰: “若賊來入城宜閉門悉誅之!” 於是承牒捕誅者凡五城龜州所殺至三百餘人. 嘉州人引賊百餘人入倉鎖門賊脫出無計洶踊曰: “不意官家見?如此吾寧自絶豈可見制於人手?” 乃鑽燧燒倉自焚而死穀米無慮十萬斛盡爲?燼. 獨牛方田等賊帥覺之復嘯聚爲賊. 兵馬使奏發諸城兵擊之官軍失利安北都護判官咸壽山戰死. 於是復濟師屢戰乃滅之.

#高麗史20卷-世家20-明宗2-09-15-1179
癸丑幸外帝釋院.

#高麗史20卷-世家20-明宗2-09-16-1179
丙辰幸普濟寺.

#高麗史20卷-世家20-明宗2-09-17-1179
五月甲子同知樞密院事于學儒卒.

#高麗史20卷-世家20-明宗2-09-18-1179
丙寅以閔令謨同中書侍郞平章事判吏部事; 宋有仁同中書侍郞平章事判兵部事; 以左承宣知兵部事鄭筠改爲知都省事.

#高麗史20卷-世家20-明宗2-09-19-1179
甲戌守司空左僕射洪仲方卒.

#高麗史20卷-世家20-明宗2-09-20-1179
丁亥停修宮闕.

#高麗史20卷-世家20-明宗2-09-21-1179
六月戊子朔王如奉恩寺.

#高麗史20卷-世家20-明宗2-09-22-1179
辛卯?知政事陳俊卒.

#高麗史20卷-世家20-明宗2-09-23-1179
壬寅王受菩薩戒于明仁殿.

#高麗史20卷-世家20-明宗2-09-24-1179
己酉慮囚.

#高麗史20卷-世家20-明宗2-09-25-1179
秋七月己未左遷樞密院使文克謙爲尙書左僕射; 樞密院副使韓文俊判司宰寺事.

#高麗史20卷-世家20-明宗2-09-26-1179
甲戌太白經天六日.

#高麗史20卷-世家20-明宗2-09-27-1179
庚辰以廉信若爲吏部尙書.

#高麗史20卷-世家20-明宗2-09-28-1179
壬午設仁王道場于明仁殿十餘日以禳災變.

#高麗史20卷-世家20-明宗2-09-29-1179
九月庚申幸王輪寺.

#高麗史20卷-世家20-明宗2-09-30-1179
辛未將軍慶大升誅鄭仲夫宋有仁.

#高麗史20卷-世家20-明宗2-09-31-1179
甲申金牒告閔宗皇帝廟諱亶字及同音字?令回避.

#高麗史20卷-世家20-明宗2-09-32-1179
冬十一月戊午地震.

#高麗史20卷-世家20-明宗2-09-33-1179
己未宣旨二罪以下除刑付處. 慶大升累起大獄用刑深峻王惻然故有是命中外皆悅.

#高麗史20卷-世家20-明宗2-09-34-1179
辛酉設百座會于開國寺. 是年兵刃數起國家患之. 術僧致純奏曰: “舊制三年一設百座會前年十月雖已行之今宜別例復行以禳其?.” 從之.

#高麗史20卷-世家20-明宗2-09-35-1179
丁卯設八關會幸法王寺.

#高麗史20卷-世家20-明宗2-09-36-1179
丁丑設消?道場于明仁殿五日.

#高麗史20卷-世家20-明宗2-09-37-1179
十二月辛卯地震.

#高麗史20卷-世家20-明宗2-09-38-1179
戊申以宋?爲衛尉卿右諫議大夫.

#高麗史20卷-世家20-明宗2-09-39-1179
壬子重房聞妖言‘歲?有變’大懼使禁軍露刃環衛其近侍?宦逃匿者過半.

#高麗史20卷-世家20-明宗2-10-01-1180
○(庚子)十年春正月甲寅朔放朝賀.

#高麗史20卷-世家20-明宗2-10-02-1180
丁卯燃燈王如奉恩寺.

#高麗史20卷-世家20-明宗2-10-03-1180
庚午金遣少府監盧珙來賀生辰.

#高麗史20卷-世家20-明宗2-10-04-1180
乙亥宴金使.

#高麗史20卷-世家20-明宗2-10-05-1180
二月壬辰始營宮闕.

#高麗史20卷-世家20-明宗2-10-06-1180
壬子王如靈通寺.

#高麗史20卷-世家20-明宗2-10-07-1180
三月庚午幸王輪寺.

#高麗史20卷-世家20-明宗2-10-08-1180
夏五月己巳幸外帝釋院.

#高麗史20卷-世家20-明宗2-10-09-1180
六月壬午王如奉恩寺.

#高麗史20卷-世家20-明宗2-10-10-1180
丁亥賜李得玉等及第.

#高麗史20卷-世家20-明宗2-10-11-1180
甲午金橫宣使少府監郭喜國等來.

#高麗史20卷-世家20-明宗2-10-12-1180
壬寅宴金使.

#高麗史20卷-世家20-明宗2-10-13-1180
己酉設法華會於崇敎寺.

#高麗史20卷-世家20-明宗2-10-14-1180
庚戌內嬖明春死王哀戀不已失聲號哭. 太后驚駭寬譬之曰: “雖是情鍾然不可使聞於重房也.” 然猶嗚咽不能止遂親製悼亡詩令宗親和進以自慰. 王天資孱弱加以屢更變故動輒驚懼凡軍國機務皆牽制武臣至如聲色猶不敢自專及賊臣誅夷始得溺愛牀第. 內嬖專房者五人尤寵幸者唯純珠明春二人自去年冬純珠死明春又亡後宮無可悅意者. 乃命召二公主入內令掌服御諸務?朝夕不離於側*閒或同?共寢眷念有不可道者. 其壻令公累月曠居不勝憤?遂欲絶婚. 王聞之乃召令公?居壽昌宮東太后行宮日令公主微服往見慰*籍{藉}之至十一月還公主于私第. 王又召集純珠明春及諸嬖所生兒女數十于宮內皆衣班?載以鳩車嬉戱內庭. 啼呼喧鬧不類宮禁. 故武臣等悉皆腹誹或有偶語咨嗟者. 王懲艾毅宗不孝悌故自卽位以來至誠事太后敦睦宗戚.

#高麗史20卷-世家20-明宗2-10-15-1180
秋七月丁丑?知政事李紹膺死.

#高麗史20卷-世家20-明宗2-10-16-1180
八月庚寅?死罪二十餘人配有人島.

#高麗史20卷-世家20-明宗2-10-17-1180
丙申移安太祖靖宗神御于大安寺.

#高麗史20卷-世家20-明宗2-10-18-1180
戊戌設消災道場于明仁殿.

#高麗史20卷-世家20-明宗2-10-19-1180
九月癸丑放還二罪以下流竄者.

#高麗史20卷-世家20-明宗2-10-20-1180
辛酉設消?道場于大觀殿以禳天變.

#高麗史20卷-世家20-明宗2-10-21-1180
冬十月辛巳賜將軍慶大升犀紅?一腰馬一匹.

#高麗史20卷-世家20-明宗2-10-22-1180
甲午幸普濟寺.

#高麗史20卷-世家20-明宗2-10-23-1180
己亥設佛頂道場於明仁殿.

#高麗史20卷-世家20-明宗2-10-24-1180
庚子王如奉恩寺以重修落成也.

#高麗史20卷-世家20-明宗2-10-25-1180
十一月壬子重新康安殿成. 其門額舊曰嚮福以門近接重房東隅故武臣等議以爲‘嚮福’與‘降伏’聲相近盖文臣欲以此禳壓武官而降伏之也奏請改其額. 命平章事閔令謨改曰永禧武臣等復以爲: “文臣之意不可測安知永禧別有深意耶禧者福也永字之意吉凶未可知也重字本房之稱請改爲重禧.” 王從之.

#高麗史20卷-世家20-明宗2-10-26-1180
乙卯幸妙通寺.

#高麗史20卷-世家20-明宗2-10-27-1180
己未遣秘書少監王度如金謝橫宣; 郞將沈進升謝賀生辰.

#高麗史20卷-世家20-明宗2-10-28-1180
庚申移御景禧宮.

#高麗史20卷-世家20-明宗2-10-29-1180
壬戌設八關會幸法王寺.

#高麗史20卷-世家20-明宗2-10-30-1180
癸亥遣兵部郞中陳士龍如金賀正.

#高麗史20卷-世家20-明宗2-10-31-1180
戊辰移御壽昌宮.

#高麗史20卷-世家20-明宗2-10-32-1180
甲戌太白晝見. 十二月癸未又晝見經天.

#高麗史20卷-世家20-明宗2-10-33-1180
乙未設消?道場于內殿.

#高麗史20卷-世家20-明宗2-10-34-1180
辛丑夜三司災有司請罪直宿官及諸司不赴救者. 王知直宿官爲副使李純憚其怒命貰之但罪不救者中書省固請以爲: “若不罪失火官而罪他人則罰不中矣.” 王不得已從之.

#高麗史20卷-世家20-明宗2-10-35-1180
乙巳慮囚.

#高麗史20卷-世家20-明宗2-10-36-1180
以閔令謨爲太子太師李光挺爲太子太傅?以本官兼之. 崔忠烈爲中書侍郞平章事太子少傅; 韓文俊?知政事太子少保; 文克謙爲太子少師; 崔遇淸爲樞密院使太子賓客; 李應招知樞密院事太子賓客; 崔世輔同知樞密院事; 丁黃載爲戶部尙書; 杜景升爲工部尙書.

#高麗史20卷-世家20-明宗2-11-01-1181
○(辛丑)十一年春正月戊申朔放朝賀.

#高麗史20卷-世家20-明宗2-11-02-1181
己酉以李知命爲右諫議大夫.

#高麗史20卷-世家20-明宗2-11-03-1181
辛亥寫經院火先是命寫成銀字藏經公私競納錢財而助之. 無賴輩欲盜其物因火之.

#高麗史20卷-世家20-明宗2-11-04-1181
甲寅知樞密院事李應招卒.

#高麗史20卷-世家20-明宗2-11-05-1181
戊午遣衛尉少卿李輔德如金獻方物.

#高麗史20卷-世家20-明宗2-11-06-1181
庚申移御景禧宮.

#高麗史20卷-世家20-明宗2-11-07-1181
辛酉燃燈王如奉恩寺翌日大會御帳殿看樂夜與群臣?飮日晏未罷. 軍校皆使酒鼓?牽龍爭高其榻至與浮階相齊尊卑無等王亦醉甚欲起舞左承宣文章弼諫止之.

#高麗史20卷-世家20-明宗2-11-08-1181
遣將軍申寶至如金賀萬春節.

#高麗史20卷-世家20-明宗2-11-09-1181
甲子金遣大府監任倜來賀生辰.

#高麗史20卷-世家20-明宗2-11-10-1181
癸酉移御壽昌宮.

#高麗史20卷-世家20-明宗2-11-11-1181
乙亥白虹逼日.

#高麗史20卷-世家20-明宗2-11-12-1181
*三{二}月戊寅朔設帝釋道場于明仁殿.

#高麗史20卷-世家20-明宗2-11-13-1181
三月丁未朔王如靈通寺.

#高麗史20卷-世家20-明宗2-11-14-1181
丙寅慮囚.

#高麗史20卷-世家20-明宗2-11-15-1181
戊辰群盜入大倉隊正宋康淸募卒力鬪不克而死辛未入奉恩寺鼓?劫掠盜太祖鋪銀甁三十餘口.

#高麗史20卷-世家20-明宗2-11-16-1181
閏月戊戌幸王輪寺.

#高麗史20卷-世家20-明宗2-11-17-1181
夏四月丁未直翰林院李元牧製進祈雨*?多言時政之失王召元牧傳旨曰: “野諺曰春旱與糞田同*閒或有雨澤則天心之仁愛盖未可知. 比者太史請禱雨予重違而許之. 汝*?何引我過擧以飾辭乎?” 卽命改撰. 自正月至此不雨而王言如此由群小導之也.

#高麗史20卷-世家20-明宗2-11-18-1181
辛酉禱雨于宗廟陵寢岳瀆及諸神祠.

#高麗史20卷-世家20-明宗2-11-19-1181
乙丑幸普濟寺.

#高麗史20卷-世家20-明宗2-11-20-1181
癸酉親醮內殿又望祭比郊于玄武門樓禱雨.

#高麗史20卷-世家20-明宗2-11-21-1181
五月辛巳再雩.

#高麗史20卷-世家20-明宗2-11-22-1181
辛卯設仁王道場於明仁殿.

#高麗史20卷-世家20-明宗2-11-23-1181
以崔忠烈判刑部事; 李富直門下省.

#高麗史20卷-世家20-明宗2-11-24-1181
六月丙午朔王如奉恩寺.

#高麗史20卷-世家20-明宗2-11-25-1181
辛亥設大歲道場于明仁康安二殿.

#高麗史20卷-世家20-明宗2-11-26-1181
辛酉大雨.

#高麗史20卷-世家20-明宗2-11-27-1181
壬申慮囚.

#高麗史20卷-世家20-明宗2-11-28-1181
是月殿中省奉詔遣使賜酒果于上將軍致仕宋慶寶私第. 慶寶聞使臣至燕服出迎令使臣脫公服使臣據舊例遲回不敢. 慶寶怒叱强令脫之便執手入廳設草具酒三行卽撤. 慶寶官至三品年踰七十而不知禮罵辱使命時議譏之.

#高麗史20卷-世家20-明宗2-11-29-1181
秋七月己卯宰樞臺諫重房會京市署檢斗斛察奸僞. 以市人於斗米雜沙秕賣之也.

#高麗史20卷-世家20-明宗2-11-30-1181
是夜自壽昌宮北垣投石抵御寢北?者三四. 宿衛皆驚巡索禁垣竟不得. 重房奏請每夜一將軍領手下軍校伏兵宮門外及諸要害處以備警急從之.

#高麗史20卷-世家20-明宗2-11-31-1181
乙卯?死罪配有人島.

#高麗史20卷-世家20-明宗2-11-32-1181
癸酉百官習射于西郊.

#高麗史20卷-世家20-明宗2-11-33-1181
九月丙子詔曰: “朕聞往年十道察訪使黜陟官吏多有乖戾其濫蒙褒賞者猶之可也誤被罪罰?抑無告者可不惜哉? 其悉原免依舊?用!” 仍命二罪以下悉除刑付處. 歲戊戌宰相宋有仁李光挺等建議奏發十道察訪使?往陞黜坐贓落職者九百九十餘人悉皆錄籍. 於是共出銀五十餘斤賂鄭仲夫求去其籍仲夫未果而敗. 自是大賂權貴請去之然國家朝章??不絶故累歲而未能削. 至是用事者指言天譴屢彰訛言浸興皆因寃濫所致. 下詔原之臺閣無一言. 識者歎之.

#高麗史20卷-世家20-明宗2-11-34-1181
癸未百官習射於東郊.

#高麗史20卷-世家20-明宗2-11-35-1181
壬寅幸妙通寺.

#高麗史20卷-世家20-明宗2-11-36-1181
冬十月癸丑設消災道場于明仁殿.

#高麗史20卷-世家20-明宗2-11-37-1181
壬戌設仁王道場于大觀殿飯僧三萬于毬庭.

#高麗史20卷-世家20-明宗2-11-38-1181
十一月乙亥幸外帝釋院.

#高麗史20卷-世家20-明宗2-11-39-1181
癸未遣將軍崔璉如金謝賀生辰; 金用純賀正.

#高麗史20卷-世家20-明宗2-11-40-1181
甲申移御景禧宮.

#高麗史20卷-世家20-明宗2-11-41-1181
乙酉設八關會幸法王寺.

#高麗史20卷-世家20-明宗2-11-42-1181
己丑移御壽昌宮.

#高麗史20卷-世家20-明宗2-11-43-1181
十二月壬子移安毅宗眞于宣孝寺. 初安其眞於城西海安寺至是武臣議曰: “毅宗?武人不宜安眞於武方遂請以城東吳彌院改號宣孝寺構眞殿移安以海安寺爲重房願堂.”

#高麗史20卷-世家20-明宗2-11-44-1181
戊辰設仁王道場于內殿.

#高麗史20卷-世家20-明宗2-11-45-1181
庚午以韓文俊爲寶文閣大學士判禮部事; 文克謙守*大尉; 崔遇淸爲翰林學士承旨; 崔世輔知樞密院事; 宋淸韓約爲樞密院副使; 丁黃載爲兵部尙書; 杜景升爲戶部尙書; 曹元正爲工部尙書; 文章弼爲樞密院知奏事左散騎常侍; 金光軾爲殿中監; 獨孤孝爲樞密院右承宣; 李知命爲右散騎常侍; 申寶至爲御史中丞.

#高麗史20卷-世家20-明宗2-12-01-1182
○(壬寅)十二年春正月壬午遣郞將金光裕如金進方物; 郞中田元均賀萬春節.

#高麗史20卷-世家20-明宗2-12-02-1182
甲申移御延慶宮.

#高麗史20卷-世家20-明宗2-12-03-1182
乙酉燃燈王如奉恩寺.

#高麗史20卷-世家20-明宗2-12-04-1182
戊子金遣耶律仲方來賀生辰.

#高麗史20卷-世家20-明宗2-12-05-1182
辛卯幸神衆院.

#高麗史20卷-世家20-明宗2-12-06-1182
甲午宴金使于大觀殿.

#高麗史20卷-世家20-明宗2-12-07-1182
己亥移御壽昌宮.

#高麗史20卷-世家20-明宗2-12-08-1182
二月乙巳中書侍郞平章事崔忠烈卒.

#高麗史20卷-世家20-明宗2-12-09-1182
管城縣令洪彦侵漁百姓*?{淫}荒無度. 吏民殺彦所愛妓又殺妓母及兄弟遂執彦幽之. 有司按問流首謀者五六人彦亦廢錮終身. 又富城縣令與縣尉不相能害及無辜一縣不堪苦. 遂殺尉衙宰僕及婢因閉令尉衙門使不得出入. 有司奏: “二縣悖逆莫甚請削官號勿置令尉.” 從之.

#高麗史20卷-世家20-明宗2-12-10-1182
三月辛未朔王如靈通寺.

#高麗史20卷-世家20-明宗2-12-11-1182
庚辰軍器注簿張光富廬墓三年旌表門閭.

#高麗史20卷-世家20-明宗2-12-12-1182
癸未以上將軍權節平爲西北面兵馬使; 尙書右丞宋端爲東北面兵馬使. 舊制兩界兵馬使上道之日唯郊亭局設而已雖親舊不得私餞. 盖重其威也近年祖餞成風?咽郊野相與?狎頗損威重. 至是二人早發而行餞者皆不及. 時議多其得體.

#高麗史20卷-世家20-明宗2-12-13-1182
庚寅慮囚.

#高麗史20卷-世家20-明宗2-12-14-1182
初全州司錄陳大有頗負淸介用刑極酷民多苦之及國家遣精勇保勝軍造官船大有與上戶長李澤民等督役甚苛. 旗頭竹同等六人作亂嘯聚官奴及群不逞者逐大有于山寺燒澤民等十餘家吏皆逃竄. 乃劫判官高孝升易置州吏孝升但授印而已. 及按察使朴惟甫入州賊盛陳兵伍訴列大有不法狀. 按察不獲已械大有送京師因諭賊以禍福不從. 於是悉發道內兵討之賊閉城固守. 事聞夏四月戊申遣閤門祗候裴公淑郞將劉永等往問竹同等叛逆之由. 公淑等入城諭一品軍隊正[史失其名]謀去賊魁計?垂成被讒見罷以郞中任龍臂郞將金臣穎代之. 按察所遣兵攻城不下已四十餘日. 一品軍隊正與僧徒殺竹同等十餘人賊平. 己巳龍臂臣穎等乃至索餘黨三十餘人誅之夷城塹而還.

#高麗史20卷-世家20-明宗2-12-15-1182
五月乙亥百官賀平全州.

#高麗史20卷-世家20-明宗2-12-16-1182
甲申遣近臣迎佛骨于十員殿.

#高麗史20卷-世家20-明宗2-12-17-1182
丁亥太白晝見.

#高麗史20卷-世家20-明宗2-12-18-1182
癸巳幸普濟寺.

#高麗史20卷-世家20-明宗2-12-19-1182
甲午太子親試學生取河巨源等八人以備侍學.

#高麗史20卷-世家20-明宗2-12-20-1182
六月庚子王如奉恩寺.

#高麗史20卷-世家20-明宗2-12-21-1182
甲辰罷全羅道按察使朴惟甫以李章甫代之. 以不能安撫全州擅調兵也.

#高麗史20卷-世家20-明宗2-12-22-1182
甲子制: “凡入金書狀令國學館翰儒官有才名者遣之.”

#高麗史20卷-世家20-明宗2-12-23-1182
丙寅賜許徵等及第.

#高麗史20卷-世家20-明宗2-12-24-1182
秋九月穆親殿及麗正宮成.

#高麗史20卷-世家20-明宗2-12-25-1182
庚寅幸妙通寺.

#高麗史20卷-世家20-明宗2-12-26-1182
冬十一月己卯移御延慶宮.

#高麗史20卷-世家20-明宗2-12-27-1182
癸未遣將軍安允恭如金謝賀生辰; 兵部郞中崔永儒賀正.

#高麗史20卷-世家20-明宗2-12-28-1182
十二月乙卯以弟旼守太師平?公; 王珙守司徒邵城侯.

#高麗史20卷-世家20-明宗2-12-29-1182
乙丑以文克謙?知政事; 文章弼爲樞密院副使.

#高麗史20卷-世家20-明宗2-13-01-1183
○(癸卯)十三年春正月庚辰燃燈王如奉恩寺.

#高麗史20卷-世家20-明宗2-13-02-1183
癸未金遣大府監僕散衍來賀生辰.

#高麗史20卷-世家20-明宗2-13-03-1183
遣吏部郞中文章偉如金進方物; 郞將盧孝敦賀萬春節.

#高麗史20卷-世家20-明宗2-13-04-1183
丙戌移御壽昌宮.

#高麗史20卷-世家20-明宗2-13-05-1183
二月戊戌幸王輪寺.

#高麗史20卷-世家20-明宗2-13-06-1183
己未設藏經道場于明仁殿王行香製絶句一首賜文克謙和進.

#高麗史20卷-世家20-明宗2-13-07-1183
乙丑王如靈通寺.

#高麗史20卷-世家20-明宗2-13-08-1183
夏四月壬寅大設華嚴法會于洪圓寺薦庚癸以來死亡者.

#高麗史20卷-世家20-明宗2-13-09-1183
丁巳金國報改來遠城爲來遠軍.

#高麗史20卷-世家20-明宗2-13-10-1183
戊午大雨雹如杏子.

#高麗史20卷-世家20-明宗2-13-11-1183
五月癸未幸外帝釋院.

#高麗史20卷-世家20-明宗2-13-12-1183
丙戌重房奏省東班官職.

#高麗史20卷-世家20-明宗2-13-13-1183
六月金遣大理卿訖石烈來賜羊甲寅宴金使于大觀殿.

#高麗史20卷-世家20-明宗2-13-14-1183
秋七月丁丑將軍慶大升卒.

#高麗史20卷-世家20-明宗2-13-15-1183
八月癸巳朔夜城中大驚?聲震都下.

#高麗史20卷-世家20-明宗2-13-16-1183
戊申捕慶大升都房?流遠島.

#高麗史20卷-世家20-明宗2-13-17-1183
是月兩府宰樞奏: “每歲奉使如金者利於懋遷多齎土物轉輸之弊驛吏苦之夾帶私?宜有定額違者奪職” 詔可. 居無何將軍李文中韓正修等使金恐失厚利請復舊例王又許之. 王柔而寡斷政令無常朝出暮改類多如此.

#高麗史20卷-世家20-明宗2-13-18-1183
冬十月丙辰幸妙通寺.

#高麗史20卷-世家20-明宗2-13-19-1183
十一月壬戌朔日食.

#高麗史20卷-世家20-明宗2-13-20-1183
乙亥設八關會幸法王寺.

#高麗史20卷-世家20-明宗2-13-21-1183
癸未王太后任氏薨. 太后之病也王親自調藥夜不解衣者累日病革王泣目盡?. 及薨殯于義昌宮旁私第王朝夕哭臨哀甚. 宰相請抑哀不聽.

#高麗史20卷-世家20-明宗2-13-22-1183
閏月乙未遣戶部員外郞崔孝著如金告哀; 將軍李文中謝賀生辰; 郞將崔文淸賀正; 員外郞鄭允當謝賜羊. 金恤我有喪辭遣故皆至義州而還.

#高麗史20卷-世家20-明宗2-13-23-1183
丁未平章事致仕李公升卒.

#高麗史20卷-世家20-明宗2-13-24-1183
甲寅葬太后于純陵王自義昌宮步至彌勒寺. 釋服移御堤上宮.

#高麗史20卷-世家20-明宗2-13-25-1183
戊午兩府宰樞臺省表請復常膳不允.

#高麗史20卷-世家20-明宗2-13-26-1183
十二月庚寅以李光挺守太保判吏部事; 韓文俊判兵部事; 文克謙爲中書侍郞平章事判戶部事; 文章弼同知樞密院事御史大夫; 杜景升廉信若曹元正?爲樞密院副使; 李義旼爲工部尙書.

#高麗史20卷-世家20-明宗2-14-01-1184
○(甲辰)十四年春正月辛卯朔放朝賀.

#高麗史20卷-世家20-明宗2-14-02-1184
甲午太白經天.

#高麗史20卷-世家20-明宗2-14-03-1184
乙巳遣員外郞文義赫如金進方物將軍韓正修賀萬春節皆至義州而還以金恤我有喪也.

#高麗史20卷-世家20-明宗2-14-04-1184
二月辛未太白自去年十月常晝見.

#高麗史20卷-世家20-明宗2-14-05-1184
乙亥幸外帝釋院.

#高麗史20卷-世家20-明宗2-14-06-1184
三月辛丑京城地震.

#高麗史20卷-世家20-明宗2-14-07-1184
夏四月己未朔日食.

#高麗史20卷-世家20-明宗2-14-08-1184
壬申燃燈王如奉恩寺翌日大會御延慶宮觀樂. 以國恤權停上元至是行之唯禁?花諸技.

#高麗史20卷-世家20-明宗2-14-09-1184
戊寅幸妙通寺.

#高麗史20卷-世家20-明宗2-14-10-1184
庚寅以久旱慮囚.

#高麗史20卷-世家20-明宗2-14-11-1184
甲午金祭奠使大府監&完顔*??{完顔古畢}等來丙申金弔慰使大將軍大仲允來戊戌起復使完顔三勝來.

#高麗史20卷-世家20-明宗2-14-12-1184
癸丑王引起復使受詔于大觀殿詔曰: “君子不奪人之喪盖將立敎聖人有變古之禮所以從宜義或可行事當無避. 晧分茅守土繼世象賢?居海邦恪守侯職. 頃以貢章之上遽罹母氏之憂朕亦惻然卿何堪處. 言念大藩之寄豈宜小節之拘. 已?有司?還從政. 墨衰破敵是能達兵革之權哀慕在心何必重?麻之飾. 祖宗之業不可以不念軍民之務不可以不修夙夜畏天之威安寧保國之業.”

#高麗史20卷-世家20-明宗2-14-13-1184
丁巳王宴金使于大觀殿使以不從吉禮怒不赴.

#高麗史20卷-世家20-明宗2-14-14-1184
六月戊辰王乃宴金使于大觀殿竟不結棚揷花奏樂.

#高麗史20卷-世家20-明宗2-14-15-1184
秋七月丁亥朔樞密院使崔遇淸卒.

#高麗史20卷-世家20-明宗2-14-16-1184
八月甲子王以嬖妾死慟哭不御肉聽政.

#高麗史20卷-世家20-明宗2-14-17-1184
九月丁未流諫議大夫宋?右司諫崔基厚直史館王許召等六人于遠島.

#高麗史20卷-世家20-明宗2-14-18-1184
庚戌賜琴克儀等及第.

#高麗史20卷-世家20-明宗2-14-19-1184
冬十月乙亥設百座仁王會于大觀殿齋僧一萬于毬庭.

#高麗史20卷-世家20-明宗2-14-20-1184
癸未金主以謁貞義皇后寢宮于東京詔停明年賀正及賀萬春節等使.

#高麗史20卷-世家20-明宗2-14-21-1184
十一月丙戌朔幸外帝釋院.

#高麗史20卷-世家20-明宗2-14-22-1184
甲午親行虞祭.

#高麗史20卷-世家20-明宗2-14-23-1184
己亥設八關會王觀樂于毬庭翌日大會又觀樂于毬庭.

#高麗史20卷-世家20-明宗2-14-24-1184
丁未奉安太后眞于靈通寺仁宗眞殿.

#高麗史20卷-世家20-明宗2-14-25-1184
庚戌大閱于東郊.

#高麗史20卷-世家20-明宗2-14-26-1184
十二月甲申以韓文俊爲門下侍郞平章事判吏部事; 崔世輔爲門下侍郞平章事判兵部事; 文克謙爲太子太保; 文章弼?知政事; 金光植林民庇爲樞密院副使; 李義旼守司空左僕射; 鄭邦佑知御史臺事; 李知命爲翰林學士承旨; 鄭允當爲吏部員外郞; 李居正爲左正言. 王凡用人唯與嬖臣宦竪議親署?官以上封其草直付政曹名曰下批. 政曹據草謄寫更無奏議. 由是奔競成風賄賂公行賢否混淆. 嬖臣宦竪有所請托王問曰得賂幾何多則喜從其請否則延時日以冀其多. 故宦寺盜主權作威福甚於前朝. 且王之潛邸也光靖王后早薨不復立后故卽位之後嬖姬?子招權納賄竊弄威柄朝野缺望.

#高麗史20卷-世家20-明宗2-15-01-1185
○(乙巳)十五年春正月丁酉以文克謙爲中書侍郞判禮部事.

#高麗史20卷-世家20-明宗2-15-02-1185
戊戌燃燈王如奉恩寺翼日大會王觀樂于天敷殿以國恤除揷花.

#高麗史20卷-世家20-明宗2-15-03-1185
辛丑西北面兵馬使李知命獻契丹絲五百*?{束}. 知命之陛辭也王召入內殿親諭曰: “義州雖禁兩國互市卿宜取龍州庫紵布市丹絲以進.” 故有是獻. 毅宗時凡金國所贈絲絹等物半入內府以需御用半付大府以充經費王卽位以後悉入內府賜諸嬖?府藏虛渴徵求至此.

#高麗史20卷-世家20-明宗2-15-04-1185
三月甲申朔王如靈通寺.

#高麗史20卷-世家20-明宗2-15-05-1185
丁未親設藏經道場于明仁殿.

#高麗史20卷-世家20-明宗2-15-06-1185
夏四月乙亥幸妙通寺.

#高麗史20卷-世家20-明宗2-15-07-1185
是月王患虛羸嘗餌栢子仁酒栢子仁不佳御醫奏云: “栢子仁産?林者最*艮{良}請遣中使求之.” 不許請遣郵吏又不許曰: “今農事方殷恐無知小人憑*籍{藉}朕命擾民妨農寧輟藥物豈可使東作之民廢其業耶.” 遂不復御.

#高麗史20卷-世家20-明宗2-15-08-1185
五月丙戌遣右散騎常侍宋端?祭于白馬山爲太子祈嗣.

#高麗史20卷-世家20-明宗2-15-09-1185
六月癸丑王如奉恩寺.

#高麗史20卷-世家20-明宗2-15-10-1185
丙寅有侍御史二人與宦官崔東秀會于廣眞寺爲流頭飮. 國俗以是月十五日沐髮於東流水?除不祥因會飮號流頭飮.

#高麗史20卷-世家20-明宗2-15-11-1185
八月丙辰太白經天.

#高麗史20卷-世家20-明宗2-15-12-1185
己未王御便殿斷刑部所奏重刑.

#高麗史20卷-世家20-明宗2-15-13-1185
壬申親行八虞祭.

#高麗史20卷-世家20-明宗2-15-14-1185
是月金男女十八人來投登州霜陰縣. 下詔發還.

#高麗史20卷-世家20-明宗2-15-15-1185
九月丙申設藏經道場于明仁殿.

#高麗史20卷-世家20-明宗2-15-16-1185
冬十月庚戌朔日食.

#高麗史20卷-世家20-明宗2-15-17-1185
十一月壬午遣上將軍梁翼京郞中崔素如金謝致祭; 郞將康用儒謝弔慰; 將軍崔仁謝起復; 郞將崔文淸賀正.

#高麗史20卷-世家20-明宗2-15-18-1185
癸巳設八關會王如法王寺.

#高麗史20卷-世家20-明宗2-15-19-1185
己酉工部尙書咸有一卒.

#高麗史20卷-世家20-明宗2-15-20-1185
十二月甲子命旌孝子尉貂門.

#高麗史20卷-世家20-明宗2-15-21-1185
丙寅慮囚.

#高麗史20卷-世家20-明宗2-15-22-1185
己卯以杜景升?知政事; 李商老爲吏部尙書; 李俊昌爲*大僕卿.

#高麗史20卷-世家20-明宗2-16-01-1186
○(丙午)十六年春正月庚辰朔放朝賀.

#高麗史20卷-世家20-明宗2-16-02-1186
癸未令同正朴元實以飛語告重房曰: “校尉張彦夫等八人謀亂.” 重房捕詰彦夫對曰: “方今執政用事者貪鄙酷愛白銀賣官?爵多行不法. 擬斷如此人頭*?{銜}其口以銀廣示朝野使人人知貪銀以死也.” 彦夫竟見殺元實超拜散員.

#高麗史20卷-世家20-明宗2-16-03-1186
辛卯遣侍郞文義赫如金進方物; 禮賓卿柳公權賀萬春節.

#高麗史20卷-世家20-明宗2-16-04-1186
癸巳燃燈王如奉恩寺.

#高麗史20卷-世家20-明宗2-16-05-1186
丙申金遣昭毅大將軍耶律履來賀生辰戊戌宴金使.

#高麗史20卷-世家20-明宗2-16-06-1186
辛丑王告卽吉于景靈殿.

#高麗史20卷-世家20-明宗2-16-07-1186
丙午?恭睿太后于*大廟.

#高麗史20卷-世家20-明宗2-16-08-1186
二月庚申金遣大府監耶律圭來落起復壬戌宴金使于大觀殿.

#高麗史20卷-世家20-明宗2-16-09-1186
夏四月己酉政堂文學致仕崔汝諧卒.

#高麗史20卷-世家20-明宗2-16-10-1186
丁卯麗景門成. 諸將奏: “門之高廣宜准向成門.” 詔可. 麗景在東向成在西慮東高於西文勝武故有是議.

#高麗史20卷-世家20-明宗2-16-11-1186
戊辰幸外帝釋院.

#高麗史20卷-世家20-明宗2-16-12-1186
壬申賜宋惇光等及第.

#高麗史20卷-世家20-明宗2-16-13-1186
五月壬午雨雹.

#高麗史20卷-世家20-明宗2-16-14-1186
辛卯幸王輪寺.

#高麗史20卷-世家20-明宗2-16-15-1186
宋歸我漂風人李漢等六人.

#高麗史20卷-世家20-明宗2-16-16-1186
六月戊申王如奉恩寺.

#高麗史20卷-世家20-明宗2-16-17-1186
庚申金橫宣使大理卿李磐來. 宴于大觀殿磐善文章容止可觀. 自入界所至館舍錦綺帳褥必命撤之又禁屠殺每有餘食輒令從者盛?而行道遇窮餓者悉施之.

#高麗史20卷-世家20-明宗2-16-18-1186
甲子賜羊于文武?官以上及近臣有差.

#高麗史20卷-世家20-明宗2-16-19-1186
秋七月甲申有人告耽羅叛. 王驚愕引兩府問處置方略卽遣閤門祗候獨孤忠郞將池資深爲安撫使以式目錄事張允文爲大府注*薄{簿}行耽羅縣令各賜綾絹七端因促上道. 詔前令尉皆加重罰旣而聞之無叛狀然詔令已出故允文上官而前令尉竟坐免.

#高麗史20卷-世家20-明宗2-16-20-1186
甲辰內侍院奏: “自今有進膳者止給酒果勿用布帛. 布帛有數而進膳者無窮以有限之物供無窮之費非長計也” 詔曰: “朕欲澤及萬物而未遂其願故因其薄物必施厚惠. 布帛雖費皆是國人蒙利也勿以爲吝.” 王自卽位以來有進膳者雖微物輒厚賜布帛故貪利之徒至有旁求他方以獻者.

#高麗史20卷-世家20-明宗2-16-21-1186
閏月乙卯制曰: “民惟邦本本固邦寧比來守令刻剝其民無所畏忌人不堪苦流離日多予甚悼焉. 惟爾有司痛懲貪吏以戒後來如有誅求於民招受賄賂者所受雖微皆從重論.”

#高麗史20卷-世家20-明宗2-16-22-1186
*(八月)丁酉謁長純二陵遂幸天孝寺.

#高麗史20卷-世家20-明宗2-16-23-1186
晉州守金光允安東守李光實皆貪殘屠剝民不堪苦謀爲叛逆. 有司議贓?流之.

#高麗史20卷-世家20-明宗2-16-24-1186
九月丁卯幸普濟寺.

#高麗史20卷-世家20-明宗2-16-25-1186
冬十月丁丑流讒人朴敦夫于遠島. 時匿名書甚多誣人罪過有得罪者莫知其由人皆危懼. 重房密令禁軍伺之敦夫懷書將帖門. 捕得流之道死人皆快之.

#高麗史20卷-世家20-明宗2-16-26-1186
癸未恭化侯瑛卒.

#高麗史20卷-世家20-明宗2-16-27-1186
乙酉親?于*大廟赦.

#高麗史20卷-世家20-明宗2-16-28-1186
十一月甲辰幸王輪寺.

#高麗史20卷-世家20-明宗2-16-29-1186
遣刑部侍郞于述儒如金謝落起復; 禮部侍郞任濡謝橫宣; 中郞將盧孝敦謝賀生辰; 郞將崔光甫賀正.

#高麗史20卷-世家20-明宗2-16-30-1186
己未移御壽昌宮.

#高麗史20卷-世家20-明宗2-16-31-1186
丁卯王如靈通寺.

#高麗史20卷-世家20-明宗2-16-32-1186
十二月庚辰幸外帝釋院.

#高麗史20卷-世家20-明宗2-16-33-1186
辛丑以上將軍崔世輔同修國史; 將軍崔連金富?爲禮部侍郞.

#高麗史20卷-世家20-明宗2-17-01-1187
○(丁未)十七年春正月癸卯朔放朝賀.

#高麗史20卷-世家20-明宗2-17-02-1187
辛亥移御延慶宮.

#高麗史20卷-世家20-明宗2-17-03-1187
遣將軍車若松如金進方物; 李文中賀萬春節.

#高麗史20卷-世家20-明宗2-17-04-1187
己未金遣昭毅大將軍韓景懋來賀生辰宴于大觀殿.

#高麗史20卷-世家20-明宗2-17-05-1187
二月戊寅設消災道場于宣慶殿.

#高麗史20卷-世家20-明宗2-17-06-1187
己丑幸神衆院.

#高麗史20卷-世家20-明宗2-17-07-1187
壬寅王如靈通寺.

#高麗史20卷-世家20-明宗2-17-08-1187
三月戊申幸外帝釋院.

#高麗史20卷-世家20-明宗2-17-09-1187
夏五月己未移御壽昌宮.

#高麗史20卷-世家20-明宗2-17-10-1187
六月壬申王如奉恩寺.

#高麗史20卷-世家20-明宗2-17-11-1187
丙申中書省劾奏慶尙州道按察使崔嚴威苛察侵漁吏民受賂無厭命以郞將朴?代之?性淸謹庚癸之亂武臣?奪文官第宅而?獨守正.

#高麗史20卷-世家20-明宗2-17-12-1187
秋七月丁卯太白晝見經天.

#高麗史20卷-世家20-明宗2-17-13-1187
己巳晦日食.

#高麗史20卷-世家20-明宗2-17-14-1187
曹元正等謀亂伏誅.

#高麗史20卷-世家20-明宗2-17-15-1187
九月壬子順州歸化所安置賊數百人潰散行掠兵馬使發兵捕之.

#高麗史20卷-世家20-明宗2-17-16-1187
冬十月丁酉齋僧三萬于毬庭.

#高麗史20卷-世家20-明宗2-17-17-1187
十一月丙辰移御壽昌宮.

#高麗史20卷-世家20-明宗2-17-18-1187
辛酉王如靈通寺.

#高麗史20卷-世家20-明宗2-17-19-1187
十二月乙酉以文克謙權判尙書吏部事.

#高麗史20卷-世家20-明宗2-18-01-1188
○(戊申)十八年春正月丁酉朔放朝賀.

#高麗史20卷-世家20-明宗2-18-02-1188
癸丑金遣耶律彦拱來賀生辰乙卯宴于大觀殿.

#高麗史20卷-世家20-明宗2-18-03-1188
癸亥設道場于明仁殿以禳天變.

#高麗史20卷-世家20-明宗2-18-04-1188
二月丙申王如靈通寺.

#高麗史20卷-世家20-明宗2-18-05-1188
三月戊午慮囚.

#高麗史20卷-世家20-明宗2-18-06-1188
夏四月丁卯朔雨雹.

#高麗史20卷-世家20-明宗2-18-07-1188
庚午雨雹辛未大雨雹丁亥雨雹.

#高麗史20卷-世家20-明宗2-18-08-1188
五月癸卯詔曰: “農務方興久旱不雨慮有寃獄久滯不決. 其令二罪以下悉皆原免.”

#高麗史20卷-世家20-明宗2-18-09-1188
癸丑少監王元之婢壻私奴平亮滅元之家. 丙辰流平亮于遠島. 平亮平章事金永寬家奴也居見州務農致富賂遺權要免賤爲良得散員同正. 其妻乃元之家婢也元之家貧?家往依焉. 平亮厚慰勸還于京密與妻兄仁茂仁庇等要於路殺元之夫妻及數兒. 自幸其無主可永得爲良使其子禮圭得拜隊正娶八關寶判官朴柔進之女又以仁茂娶明經學諭朴禹錫之女. 人皆痛憤至是御史臺捕鞫流平亮罷柔進禹錫官. 仁茂仁庇禮圭等皆逃匿.

#高麗史20卷-世家20-明宗2-18-10-1188
六月丙寅朔王如奉恩寺.

#高麗史20卷-世家20-明宗2-18-11-1188
己巳賜內侍中尙令李唐?等及第. 閣門祗候李尙敦之子化龍亦登第以寵姬子妻之命於玄德宮迎紅牌賜內庫銀及匹*?{段}.

#高麗史20卷-世家20-明宗2-18-12-1188
庚辰王受菩薩戒于明仁殿.

#高麗史20卷-世家20-明宗2-18-13-1188
秋九月庚申慮囚.

#高麗史20卷-世家20-明宗2-18-14-1188
冬十月甲申幸外帝釋院.

#高麗史20卷-世家20-明宗2-18-15-1188
戊子幸妙通寺.

#高麗史20卷-世家20-明宗2-18-16-1188
辛卯太白晝見.

#高麗史20卷-世家20-明宗2-18-17-1188
十一月丙申幸普濟寺.

#高麗史20卷-世家20-明宗2-18-18-1188
庚子太白晝見.

#高麗史20卷-世家20-明宗2-18-19-1188
遣朱光美如金謝賀生辰; 李尙儒賀正.

#高麗史20卷-世家20-明宗2-18-20-1188
乙卯王如靈通寺.

#高麗史20卷-世家20-明宗2-18-21-1188
辛酉憲臺請?近臣以充各司詔曰: “大臣子弟雖不勤謹不可輕黜無權勢者在所當去然皆畏法奉公除此輩更無使令不可依允.”

#高麗史20卷-世家20-明宗2-19-01-1189
○(己酉)十九年春正月丁未西北面兵馬使馳報金主崩.

#高麗史20卷-世家20-明宗2-19-02-1189
戊申金遣使來賀生辰王宴之.

#高麗史20卷-世家20-明宗2-19-03-1189
二月辛酉朔日食.

#高麗史20卷-世家20-明宗2-19-04-1189
庚寅王如靈通寺.

#高麗史20卷-世家20-明宗2-19-05-1189
三月戊午遣奉慰使及祭奠兼會葬使如金.

#高麗史20卷-世家20-明宗2-19-06-1189
己未金遣使來告喪. 金使初至境上凡軍從三十一人邊吏以人數多於舊例固留不迎金使牒曰: “大行皇帝於爾國有大恩寵今聞訃音宜顚倒迎命卽行喪禮今旣累旬稽留不納大乖禮制.” 命群臣會議迎入界. 庚申王素服率百官迎詔于都省廳擧哀. 金使見王哀痛莫不動色.

#高麗史20卷-世家20-明宗2-19-07-1189
夏四月壬戌釋服.

#高麗史20卷-世家20-明宗2-19-08-1189
己卯遣使如金賀登極.

#高麗史20卷-世家20-明宗2-19-09-1189
五月辛亥雨雹.

#高麗史20卷-世家20-明宗2-19-10-1189
閏月辛酉故宰相崔忠烈妻以米一百石納于公?.

#高麗史20卷-世家20-明宗2-19-11-1189
丙寅以久旱禱雨于群望宥寃獄.

#高麗史20卷-世家20-明宗2-19-12-1189
辛未禱于廟社及名山大川諸神祠巷市癸酉聚巫禱于都省丁丑雩又禱于群望己卯雨.

#高麗史20卷-世家20-明宗2-19-13-1189
秋七月丁未遣使如金賀天壽節; 又遣使進方物.

#高麗史20卷-世家20-明宗2-19-14-1189
九月丙寅平章事文克謙卒.

#高麗史20卷-世家20-明宗2-19-15-1189
冬十一月壬申金橫宣使完顔述來.

#高麗史20卷-世家20-明宗2-19-16-1189
庚辰王如靈通寺.

#高麗史20卷-世家20-明宗2-19-17-1189
甲申宴金使于大觀殿.

#高麗史20卷-世家20-明宗2-19-18-1189
十二月乙巳以崔世輔判吏部事; 杜景升權判兵部事.

#高麗史20卷-世家20-明宗2-20-01-1190
○(庚戌)二十年春正月壬申金遣耶律炳來賀生辰.

#高麗史20卷-世家20-明宗2-20-02-1190
己卯宴金使于大觀殿賜金帶.

#高麗史20卷-世家20-明宗2-20-03-1190
是月盜起東京按察副使周惟?率兵欲襲賊賊覺而拒之殺傷甚衆.

#高麗史20卷-世家20-明宗2-20-04-1190
二月己丑金報改元明昌.

#高麗史20卷-世家20-明宗2-20-05-1190
夏五月賜皇甫緯等及第.

#高麗史20卷-世家20-明宗2-20-06-1190
秋八月丙戌?內外死囚十六人分配海島.

#高麗史20卷-世家20-明宗2-20-07-1190
丁酉以秋夕親享景靈殿.

#高麗史20卷-世家20-明宗2-20-08-1190
甲辰幸普濟寺.

#高麗史20卷-世家20-明宗2-20-09-1190
丁未平章事韓文俊卒.

#高麗史20卷-世家20-明宗2-20-10-1190
九月丙辰詔曰: “自古有國家者所重在民. 唐太宗*?{揀}天下淸直有名之士分補守令撫綏黎民事在簡策垂法後世. 今國家酌古思今揚淸激濁黜陟之法庶幾貞觀乃何近民之官先私後公損人益己剝民膏血恬不爲愧雖贓狀已露猶且*탁{托}付權勢以圖苟免. 故習俗因循?于姦?欲臻至治其可得乎. 咨爾兩界兵馬使五道按察使尙一乃心力見善若驚疾惡若?其有守節效職者褒之使知勸賣公漁利者劾之使知戒. 如此則廉恥之風興而貪殘之行息矣其令有司施行.”

#高麗史20卷-世家20-明宗2-20-11-1190
庚申以重陽親享景靈殿.

#高麗史20卷-世家20-明宗2-20-12-1190
壬戌有司奏劾忠州牧使前上將軍鄭元?. 制曰: “代君而理民者吏也. 故吏良則民安否則必至騷擾. 元?嘗抵法削爵竄于南荒朕冀其自新命以前職假守中原今且不悛多行不義剝民滋甚罪在不赦然以惻隱之心不忍加誅. 其令以檢校官屛居*卿{鄕}里彼忠州民敢行告訴罪合示懲第愚氓不忍?毒冒死仰訴其亦可矜有司無問.”

#高麗史20卷-世家20-明宗2-20-13-1190
戊寅太白晝見二日.

#高麗史20卷-世家20-明宗2-20-14-1190
慮囚.

#高麗史20卷-世家20-明宗2-20-15-1190
冬十月壬寅設百座仁王會於大觀殿飯僧于毬庭三日.

#高麗史20卷-世家20-明宗2-20-16-1190
十一月遣使如金謝賀生辰又遣使賀正.

#高麗史20卷-世家20-明宗2-20-17-1190
乙丑設八關會幸法王寺.

#高麗史20卷-世家20-明宗2-20-18-1190
甲戌幸靈通寺.

#高麗史20卷-世家20-明宗2-20-19-1190
十二月辛巳朔設勝法文道場于內殿.

#高麗史20卷-世家20-明宗2-20-20-1190
癸巳以中郞將姜純義爲南路捉賊使; 閤門祗候庾寬副之.

#高麗史20卷-世家20-明宗2-20-21-1190
戊申以崔世輔特進守*大師; 杜景升守*大尉; 李義旼同中書門下平章事; 朴純弼爲中書侍郞平章事; 史正儒守司空左僕射?知政事; 李奕??知政事; 李知命爲太子少傅; 白任至知門下省事; 權節平爲樞密院使; 趙永仁劉升金永存?同知樞密院事; 金純爲樞密院副使; 崔瑜賈爲國子監大司成樞密院副使.

#高麗史20卷-世家20-明宗2-21-01-1191
○(辛亥)二十一年春正月辛亥政堂文學李知命卒.

#高麗史20卷-世家20-明宗2-21-02-1191
丙寅金遣完顔克忠來賀生辰庚辰宴于大觀殿.

#高麗史20卷-世家20-明宗2-21-03-1191
二月乙未金遣完顔臣來告皇太后喪. 遣大將軍韓正修郞中崔敦禮如金弔喪; 大將軍文得呂司業李世長致祭. 丁酉幸延慶宮邀金使不至夜率群臣迎詔於都省發哀.

#高麗史20卷-世家20-明宗2-21-04-1191
己亥宴金使于大觀殿.

#高麗史20卷-世家20-明宗2-21-05-1191
庚子知門下省事白任至卒.

#高麗史20卷-世家20-明宗2-21-06-1191
三月乙卯?知政事朴純弼卒.

#高麗史20卷-世家20-明宗2-21-07-1191
秋七月己酉再雩.

#高麗史20卷-世家20-明宗2-21-08-1191
冬十二月甲辰以杜景升判吏部事修國史; 李義旼判兵部事; 李奕?爲中書侍郞平章事; 權節平?知政事判戶部事; 趙永仁?知政事政堂文學翰林學士承旨; 劉升守司空左僕射; 金永存知樞密院事; 金純同知樞密院事; 孫碩王度?爲樞密院副使.

#高麗史20卷-世家20-明宗2-22-01-1192
○(壬子)二十二年春正月乙巳朔金遣*녹?溫都說來賀生辰. 癸亥宴于大觀殿.

#高麗史20卷-世家20-明宗2-22-02-1192
二月癸巳平章事李奕?卒.

#高麗史20卷-世家20-明宗2-22-03-1192
夏四月壬子命吏部尙書鄭國儉判秘書省事崔詵集書筵諸儒於寶文閣?校增續資治通鑑分送州縣雕印以進分賜侍從儒臣.

#高麗史20卷-世家20-明宗2-22-04-1192
戊午賜孫希綽等及第.

#高麗史20卷-世家20-明宗2-22-05-1192
六月壬寅王如奉恩寺.

#高麗史20卷-世家20-明宗2-22-06-1192
甲寅金遣橫宣使?朮魯至忠來.

#高麗史20卷-世家20-明宗2-22-07-1192
秋七月乙亥遣使如金進方物; 壬午遣使賀天壽節; 庚寅遣使謝橫宣.

#高麗史20卷-世家20-明宗2-22-08-1192
戊戌幸王輪寺.

#高麗史20卷-世家20-明宗2-22-09-1192
八月癸丑德寧公主卒.

#高麗史20卷-世家20-明宗2-22-10-1192
壬戌太白經天.

#高麗史20卷-世家20-明宗2-22-11-1192
癸亥宋商來獻*大平御覽{太平御覽}賜白金六十斤仍命崔詵校?訛謬.

#高麗史20卷-世家20-明宗2-22-12-1192
九月庚午朔遣郞將金元義等二十餘人往西都度畿內田.

#高麗史20卷-世家20-明宗2-22-13-1192
冬十月辛丑李義旼以御史大夫王度起第於壽德宮傍劾罷朝野失望.

#高麗史20卷-世家20-明宗2-22-14-1192
丁卯幸妙通寺.

#高麗史20卷-世家20-明宗2-22-15-1192
己巳政堂文學致仕廉信若卒.

#高麗史20卷-世家20-明宗2-23-01-1193
○(癸丑)二十三年春正月乙酉金遣禮部侍郞張汝猷來賀生辰. 丁亥宴于大觀殿.

#高麗史20卷-世家20-明宗2-23-02-1193
二月丁卯王如靈通寺.

#高麗史20卷-世家20-明宗2-23-03-1193
東南路按察副使金光濟討賊不克請遣京兵.

#高麗史20卷-世家20-明宗2-23-04-1193
三月乙酉平章事林民庇卒.

#高麗史20卷-世家20-明宗2-23-05-1193
夏五月丁丑迎日縣獻瑪瑙.

#高麗史20卷-世家20-明宗2-23-06-1193
六月丙申朔王如奉恩寺.

#高麗史20卷-世家20-明宗2-23-07-1193
秋七月辛未遣使如金進方物乙亥遣使賀天壽節.

#高麗史20卷-世家20-明宗2-23-08-1193
時南賊蜂起其劇者金沙彌據雲門孝心據草田嘯聚亡命?掠州縣. 王聞而患之丙子遣大將軍全存傑率將軍李至純李公靖金陟侯金慶夫盧植等討之.

#高麗史20卷-世家20-明宗2-23-09-1193
是月太白晝見經天.

#高麗史20卷-世家20-明宗2-23-10-1193
八月辛丑李公靖金慶夫等擊賊敗績.

#高麗史20卷-世家20-明宗2-23-11-1193
甲辰?死刑十五人分配海島.

#高麗史20卷-世家20-明宗2-23-12-1193
冬十月戊申平章事崔世輔卒.

#高麗史20卷-世家20-明宗2-23-13-1193
甲寅設百高座道場於內殿飯僧三萬.

#高麗史20卷-世家20-明宗2-23-14-1193
十一月壬申遣使如金謝賀生辰又遣使賀正.

#高麗史20卷-世家20-明宗2-23-15-1193
乙酉以恭睿太后諱辰設齋于內殿自諸王侯伯兩府宰輔近衛之臣各獻?饌. 諱辰群下供饌始此.

#高麗史20卷-世家20-明宗2-23-16-1193
丁亥王如靈通寺.

#高麗史20卷-世家20-明宗2-23-17-1193
壬辰以上將軍崔仁爲南路捉賊兵馬使大將軍高湧之都知兵馬事率將軍金存仁史良柱朴公襲白富公陳光卿往討之.

#高麗史20卷-世家20-明宗2-23-18-1193
十二月壬寅太白晝見經天.

#高麗史20卷-世家20-明宗2-23-19-1193
丁巳南賊魁得甫詣闕請許安業. 命有司放還聽兵馬使區處.

#高麗史20卷-世家20-明宗2-24-01-1194
○(甲寅)二十四年春正月己卯金遣大理卿紇石烈?來賀生辰. 辛巳宴于大觀殿.

#高麗史20卷-世家20-明宗2-24-02-1194
二月癸巳南賊魁金沙彌自投行營請降斬之.

#高麗史20卷-世家20-明宗2-24-03-1194
甲寅將軍史良柱擊南賊敗死.

#高麗史20卷-世家20-明宗2-24-04-1194
庚申左道兵馬使崔仁率銳卒數千擊賊. 至江陵城設伏以待賊至執一女問曰兵馬安在女曰: “在城中.” 賊驚駭而退. 伏發追斬百五十級.

#高麗史20卷-世家20-明宗2-24-05-1194
三月丁丑門下侍郞平章事致仕閔令謨卒.

#高麗史20卷-世家20-明宗2-24-06-1194
壬午遣奉御柳澤如金進方物; 將軍權信賀天壽節.

#高麗史20卷-世家20-明宗2-24-07-1194
夏四月戊戌南路兵馬使擊賊于密城楮田村斬獲七千餘級器械牛馬稱是.

#高麗史20卷-世家20-明宗2-24-08-1194
乙巳賜金君綏等及第.

#高麗史20卷-世家20-明宗2-24-09-1194
癸丑右道兵馬使擊賊擒斬四十級又連戰三日賊敗北.

#高麗史20卷-世家20-明宗2-24-10-1194
六月庚寅諫官奏: “旱?日久亦由祈禱未早請治太史之罪.” 王曰: “咎在寡人太史何罪勿問.”

#高麗史20卷-世家20-明宗2-24-11-1194
丁酉太史奏: “昔甲寅歲久旱仁考因太史之請以七事修省一曰治寃獄二曰賑鰥寡孤獨三曰輕?薄賦四曰進賢良五曰黜貪邪六曰恤怨曠七曰?膳羞. 今旱魃爲?乾文屢變請依舊制側身修行以*?天心.”

#高麗史20卷-世家20-明宗2-24-12-1194
戊戌親禱雨于妙通寺澍雨大降.

#高麗史20卷-世家20-明宗2-24-13-1194
秋八月丁酉南賊魁遣其黨李純等四人詣闕請降. 除純等隊正賜布遣還.

#高麗史20卷-世家20-明宗2-24-14-1194
甲辰?死囚十人杖脊配流.

#高麗史20卷-世家20-明宗2-24-15-1194
九月己未太史奏: “天文示儆尙矣今南方未靜國家未能討平臣竊寒心. ?我朝盛德在木方秋葉落變隨以生請愼之.” 王命內外戒嚴.

#高麗史20卷-世家20-明宗2-24-16-1194
庚申門下侍郞平章事李光挺卒.

#高麗史20卷-世家20-明宗2-24-17-1194
甲子?知政事崔瑜賈引年乞退時人美之.

#高麗史20卷-世家20-明宗2-24-18-1194
冬十月丁酉南路兵馬使收賊妻?三百五十餘人?配西海道充諸城奴婢.

#高麗史20卷-世家20-明宗2-24-19-1194
閏月乙亥有司奏: “左道兵馬*??{使}崔仁嘗自?退不肯一戰淹延歲月?費不?請罷治罪以右道兵馬使上將軍高湧之兼領之.” 王曰: “賊亦民也奚多殺爲. 以恩服之可也.” 有司固請從之.

#高麗史20卷-世家20-明宗2-24-20-1194
十二月己未太史奏曰: “頃來乾象多變意者天儆陛下歟. 宜*?{?}然修省以*?天戒. 不然禍且至矣.” 王懼分遣使祈告.

#高麗史20卷-世家20-明宗2-24-21-1194
癸亥南路兵馬使擒賊魁孝心.

#高麗史20卷-世家20-明宗2-24-22-1194
己卯以趙永仁守*大尉上柱國; 孫碩?知政事; 申寶至守司空左僕射; 李仁成同知樞密院事御史大夫; 柳公權同知樞密院事; 奇洪壽爲樞密院副使; 崔仁爲刑部尙書; 高湧之爲工部尙書; 文迪爲右散騎常侍.

#高麗史20卷-世家20-明宗2-24-23-1194
辛巳南路兵馬使高湧之班師. 王引見?諭甚厚.

#高麗史20卷-世家20-明宗2-25-01-1195
○(乙卯)二十五年春正月癸卯金遣李敬義來賀生辰.

#高麗史20卷-世家20-明宗2-25-02-1195
王聞水州廷谷村有老?年百有四歲子孫丁壯者共九十五人悉供?役賜?穀三十石.

#高麗史20卷-世家20-明宗2-25-03-1195
三月丙戌朔日食.

#高麗史20卷-世家20-明宗2-25-04-1195
丁亥親命題試文臣詩賦金君綏爲魁大加稱賞.

#高麗史20卷-世家20-明宗2-25-05-1195
癸巳詔曰: “比年旱?禾稼不稔而民不足食吏猶徇私戶*?{斂}尤暴或以不急發郵所至侵擾又勢家日益侵民妨農害穀朕甚憂之自今諸道使臣等察吏臧否問民疾苦具狀以聞. 脫有不勤則有司存.”

#高麗史20卷-世家20-明宗2-25-06-1195
夏四月庚申中外賀天禧節太子受賀遂朝於王. 王問民*閒之語對曰: “人皆笑臣爲老太子.” 王曰: “寡人之久生亦過也.” 太子失色太子之意稱美王之壽考然語涉疑諱故也.

#高麗史20卷-世家20-明宗2-25-07-1195
六月辛酉再雩.

#高麗史20卷-世家20-明宗2-25-08-1195
丁卯金橫宣使納蘭昉來. 庚午宴于大觀殿.

#高麗史20卷-世家20-明宗2-25-09-1195
秋八月戊辰?死囚十四人放流.

#高麗史20卷-世家20-明宗2-25-10-1195
冬十一月戊申仁宗出妃福昌院主李氏卒.

#高麗史20卷-世家20-明宗2-26-01-1196
○(丙辰)二十六年春正月丁酉金遣賈益來賀生辰宴于大觀殿.

#高麗史20卷-世家20-明宗2-26-02-1196
二月丁卯京城地震.

#高麗史20卷-世家20-明宗2-26-03-1196
壬申遣樞密院事李俊昌奉宣孝寺毅宗神御移安于佛住寺.

#高麗史20卷-世家20-明宗2-26-04-1196
三月己丑詔曰: “盖聞君道得則風雨時否則反是. 近者歲不登稔飢饉?臻今又久旱朕甚懼焉. 庶幾除苛政恤寃枉以*?天譴惟爾有司?朕此意凡繫囚罪非殊死悉原之.”

#高麗史20卷-世家20-明宗2-26-05-1196
夏四月戊午將軍崔忠獻誅李義旼.

#高麗史20卷-世家20-明宗2-26-06-1196
己卯以趙永仁權判吏部事; 柳得義權知吏部尙書; 白存儒爲大將軍; 崔忠粹崔光允?爲將軍; 朴晉材爲別將.

#高麗史20卷-世家20-明宗2-26-07-1196
六月壬子以崔忠獻于承慶爲左右承宣.

#高麗史20卷-世家20-明宗2-26-08-1196
庚午以崔忠獻知御史臺事.

#高麗史20卷-世家20-明宗2-26-09-1196
秋七月丁亥賜趙挺規等及第.

#高麗史20卷-世家20-明宗2-26-10-1196
丙申政堂文學柳公權卒.

#高麗史20卷-世家20-明宗2-26-11-1196
八月戊申守司空左僕射申寶至卒.

#高麗史20卷-世家20-明宗2-26-12-1196
庚午改中和殿曰延康; 雲龍門曰天祐.

#高麗史20卷-世家20-明宗2-26-13-1196
壬申王自壽昌宮移御延慶宮. 自辛卯宮闕?爲接金使先創康安大觀兩殿. 金使至則入御康安殿引見于大觀殿忌其新創未嘗留御禮畢卽還御壽昌宮至是乃御延慶宮. 崔忠粹陳兵兵曹之南及車駕將入廣化門觀者多從傍出. 忠粹遣人呵止觀者?易亂觸太子儀仗. 人訛言變生輦下扈駕百官皆*?{狼}狽四散夾道士女交相踐蹂惟侍中杜景升按?自若. 時人心洶洶危疑如此.

#高麗史20卷-世家20-明宗2-26-14-1196
九月丁丑朔御儀鳳門赦.

#高麗史20卷-世家20-明宗2-26-15-1196
冬十一月己丑設八關會王?北界諸都領等觀樂. 麟州都領中郞將子?見判閣門事王珪長揖不拜. 有司劾奏無禮王曰: “與藩民同樂寵之也而罪之可乎?” 有司再請允之. 子?初發本州謂諸都領曰: “國家召吾輩盖有指矣吾入朝欲以微事試之. 如將罪我是朝廷有人否則是畏我也.”

#高麗史20卷-世家20-明宗2-26-16-1196
甲午移御壽昌宮.

#高麗史20卷-世家20-明宗2-26-17-1196
庚午以門下侍中杜景升爲中書令.

#高麗史20卷-世家20-明宗2-27-01-1197
○(丁巳)二十七年春正月丙子移御延慶宮.

#高麗史20卷-世家20-明宗2-27-02-1197
辛卯金遣阿弗罕德剛來賀生辰.

#高麗史20卷-世家20-明宗2-27-03-1197
二月乙巳朔日食.

#高麗史20卷-世家20-明宗2-27-04-1197
壬子夜有人入大內鑿利賓門外西步廊柱爲穴數十. 武人曰此必東班蠱西也相傳譁?者甚衆東班無以自明獨大將軍于承慶曰: “此姦人隙文因以生事耳非東班爲之也.” 衆口乃止.

#高麗史20卷-世家20-明宗2-27-05-1197
夏五月己酉賜房衍寶等及第.

#高麗史20卷-世家20-明宗2-27-06-1197
秋九月甲寅崔忠獻兄弟設醮以廢立事告天. 是夕大雷電雨雹旋風暴起拔興國寺南道傍樹木吹入獄中垣墻盡頹近獄新步廊十八*閒一時壞?又吹過高達坂至賢聖寺多拔樹木.

#高麗史20卷-世家20-明宗2-27-07-1197
庚申大雷電.

#高麗史20卷-世家20-明宗2-27-08-1197
癸亥忠獻兄弟逼王單騎出向成門幽于昌樂宮放太子璹于江華島迎平?公旼立之以子淵爲太子. 神宗五年九月王患痢疾. 神宗遣中使請曰: “欲遣醫進藥誰其可者?” 王曰: “我?位二十八年壽七十二豈希延生.” 遂不聽. 十一月戊午薨于昌樂宮. 謚曰光孝廟號明宗. 葬于長湍陵曰智陵. 高宗四十年加謚皇明.

#高麗史20卷-世家20-明宗2-27-09-1197
○史臣贊曰: “自鄭仲夫李義方義旼等弑毅宗竊弄國柄爲明宗計者當誓心自强必欲討賊而後已. 若曰力不足則慶大升憤王室之微弱疾强臣之跋扈一朝擧義誅仲夫父子如獵狐?而義旼奉首鼠竄假息*卿{鄕}閭此正任用賢良脩明紀綱復張王室之秋也. 王不能然溺於宴安其所施爲殊如平居無事之時. 若義旼者特一匹夫耳遣一介使數其弑君之罪誅而族之可也反加招置驟登爵位使之陵轢王室殺害朝臣賣官?獄濁亂朝政其禍慘矣. 崔忠獻乘?以起而王反見放逐子孫不保. 自是權臣相繼執命王室之不亡若綴旒者幾百年嗚呼痛哉.”

世家卷第二十.
