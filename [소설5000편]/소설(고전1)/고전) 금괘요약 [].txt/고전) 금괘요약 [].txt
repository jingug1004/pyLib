金　要略  금궤요략
（僅輸入原文）
臟腑經絡先後病脈證第一
痙濕　病脈證治第二
　蔞桂枝湯
葛根湯
大承氣湯
麻黃加朮湯
麻黃杏仁薏苡甘草湯
防己黃耆湯
桂枝附子湯
白朮附子湯
甘草附子湯
白虎加人參湯
一物瓜　湯
百合狐惑陰陽毒病脈證治第三
百合知母湯
滑石代　湯
百合　子湯
百合地黃湯
百合洗方
　蔞牡蠣散
百合滑石散
甘草瀉心湯
雄黃
赤豆當歸散
升麻鱉甲湯
　病脈證幷治第四
鱉甲煎丸
白虎加桂枝湯
蜀漆散
〔附方〕
柴胡去半夏加　蔞湯
柴胡桂薑湯
中風歷節病脈證幷治第五
侯氏黑散
風引湯
防己地黃湯
頭風摩散方
桂枝芍藥知母湯
烏頭湯
礬石湯
〔附方〕
血　虛勞病脈證幷治第六
黃耆桂枝五物湯
桂枝加龍骨牡蠣湯
天雄散方
小建中湯
腎氣丸
薯　丸
酸棗仁湯
大黃●蟲丸
〔附方〕
肺　肺癰咳嗽上氣病脈證治第七
甘草乾薑湯
射干麻黃湯
　莢丸
厚朴麻黃湯
澤漆湯
麥門冬湯
　　大棗瀉肺湯
桔梗湯
越婢加半夏湯
小靑龍加石膏湯
〔附方〕
奔豚氣病脈證治第八
奔豚湯
桂枝加桂湯
茯　桂枝甘草大棗湯
胸　心痛短氣病脈證治第九
　樓　白白酒湯
　蔞　白半夏湯
枳實　白桂枝湯
人參湯
茯　杏仁甘草湯
橘枳薑湯
薏苡附子散
桂枝生薑枳實湯
烏頭赤石脂丸
〔附方〕
腹滿寒疝宿食病脈證治第十
厚朴七物湯
附子粳米湯
厚朴三物湯
大柴胡湯
大建中湯
大黃附子湯
赤丸
烏頭煎
當歸生薑羊肉湯
烏頭桂枝湯
桂枝湯
〔附方〕
瓜　散方
五臟風寒積聚病脈證幷治第十一
旋覆花湯
麻子仁丸
甘草乾薑　朮湯
痰飮咳嗽病脈證幷治第十二
　桂朮甘湯
甘遂半夏湯
十棗湯
大靑龍湯
小靑龍湯
木防己湯
木防己去石膏加茯　芒硝湯
澤瀉湯
厚朴大黃湯
小半夏湯
己椒　黃丸
小半夏加茯　湯
五　散
〔附方〕
桂　五味甘草湯
　甘五味薑辛湯
桂　五味甘草去桂加薑辛夏湯
　甘五味加薑辛半夏杏仁湯
　甘五味加薑辛半杏大黃湯
消渴小便利淋病脈證幷治第十三
文蛤散
　蔞瞿麥丸
蒲灰散
滑石白魚散
茯　戎鹽湯
　　湯
水氣病脈證幷治第十四
越婢湯
防己茯　湯
甘草麻黃湯
麻黃附子湯
杏子湯
黃耆芍藥桂枝苦酒湯
桂枝加黃耆湯
桂枝去芍藥加麻黃細辛附子湯
枳朮湯
〔附方〕
黃疸病脈證幷治第十五
茵陳蒿湯
硝石礬石散
梔子大黃湯
　膏髮煎
茵陳五　散
大黃硝石湯
〔附方〕
驚悸吐　下血胸滿瘀血病脈證治第十六
桂枝救逆湯
半夏麻黃丸
柏葉湯
黃土湯
瀉心湯
嘔吐　下利病脈證治第十七
茱萸湯
半夏瀉心湯
黃芩加半夏生薑湯
　　散
四逆湯
小柴胡湯
大半夏湯
大黃甘草湯
茯　澤瀉湯
文蛤湯
半夏乾薑散
生薑半夏湯
橘皮湯
橘皮竹茹湯
桂枝湯
小承氣湯
桃花湯
白頭翁湯
梔子　湯
通脈四逆湯
紫參湯
訶黎勒散
〔附方〕
瘡癰腸癰浸淫病脈證幷治第十八
薏苡附子敗醬散
大黃牡丹湯
王不留行散
排膿散
排膿湯
　蹶手指臂腫轉筋陰狐疝　蟲病脈證治第十九
藜蘆甘草湯（方未見）
　矢白散
蜘蛛散
甘草粉蜜湯
烏梅丸
婦人妊娠病脈證幷治第二十
桂枝茯　九
芎歸膠艾湯
當歸芍藥散
乾薑人參半夏丸
當歸貝母苦參丸
葵子茯　散
當歸散
白朮散
婦人産後病脈證治第二十一
枳實芍藥散
下瘀血湯
陽旦湯（卽桂枝湯）
竹葉湯
竹皮大丸
白頭翁加甘草阿膠湯
〔附方〕
婦人雜病脈證幷治第二十二
半夏厚朴湯
甘麥大棗湯
溫經湯
土瓜根散
旋覆花湯
膠薑湯
大黃甘遂湯
抵當湯
礬石丸
紅藍花酒
蛇床子散
狼牙湯
小兒疳蟲蝕齒方
雜療方第二十三
四時加減柴胡飮子
長服訶黎勒丸
三物備急丸
紫石寒食散
救卒死方（共五方）
救卒死而壯熱者方
救卒死而目閉者方
救卒死而張口反折者方
救卒死而四肢不收，失便者方
救小兒卒死而吐利，不知是何病方
治尸蹶方（共二方）
救卒死，客　死（共二方）
救自縊死方
療中　方
救溺死方
治馬墜及一切筋骨損方
禽獸魚蟲禁忌幷治第二十四
治自死六畜肉中毒方
治食鬱肉漏脯中毒方
治黍米中藏乾脯，食之中毒方
治食生肉中毒方
治六畜鳥獸肝中毒方
治食馬肝中毒，人未死方（共二方）
治食馬肉中毒欲死方（共二方）
治　蛇牛肉，食之欲死方（共三方）
治食牛肉中毒方
治食犬肉不消成病方
治食鳥獸中箭肉毒方
治食　不化成　病方（共二方）
治食魚後中毒，兩種煩亂方
治食　■魚中毒方
治食蟹中毒方（共二方）
果實菜穀禁忌幷治第二十五
治食諸果中毒方
治食諸菌中毒，悶亂欲死方
治食楓柱菌而哭不止方
治誤食野芋，煩亂欲死方
治誤食蜀椒閉口者方
食躁式躁方
治誤食鉤吻殺人解之方
治誤食水　　中毒方
治食芹菜中龍精毒方
治食苦瓠中毒方
治凡飮食中毒方（共二方）
貪食，食多不消，心腹堅滿痛治之方
通除諸毒藥



臟腑經絡先後病脈證第一
　　問曰：上工治未病，何也？師曰：夫治未病者，見肝之病，知肝傳脾，當先實脾，四季脾王不受邪，卽勿補之；中工不曉相傳，見肝之病，不解實脾，惟治肝也．
　　夫肝之病，補用酸，助用焦苦，益用甘味之藥調之．酸入肝，焦苦入心，甘入脾．脾能傷腎，腎氣微弱，則水不行；水不行，則心火氣盛；心火氣盛，則傷肺，肺被傷，則金氣不行；金氣不行，則肝氣盛．故實脾，則肝自愈．此治肝補脾之要妙也．肝虛則用此法，實則不在用之．
　　經曰：「虛虛實實，補不足，損有餘」，是其義也．餘臟準此．
　　夫人稟五常，因風氣而生長，風氣雖能生萬物，亦能害萬物，如水能浮舟，亦能覆舟．若五臟元眞通暢，人卽安和．客氣邪風，中人多死．千般　難，不越三條：一者，經絡受邪，入臟腑，爲內所因也；二者，四肢九竅，血脈相傳，壅塞不通，爲外皮膚所中也；三者，房室，金刃，蟲獸所傷．以此詳之，病由都盡．
　　若人能養愼，不令邪風干　經絡；適中經絡，未流傳臟腑，卽醫治之．四肢才覺重滯，卽導引，吐納，針灸，膏摩，勿令九竅閉塞；更能無犯王法，禽獸災傷，房室勿令竭乏，服食節其冷，熱，苦，酸，辛，甘，不遺形體有衰，病則無由入其　理．　者，是三焦通會元眞之處，爲血氣所注；理者，是皮膚臟腑之文理也．
　　問曰：病人有氣色見於面部，願聞其說．師曰：鼻頭色靑，腹中痛，苦冷者死；一云腹中冷，苦痛者死．鼻頭色微黑者，有水氣；色黃者，胸上有寒；色白者，亡血也，設微赤非時者死；其目正圓者痙，不治．又色靑爲痛，色黑爲勞，色赤爲風，色黃者便難，色鮮明者有留飮．
　　師曰：病人語聲寂然喜驚呼者，骨節間病；語聲　　然不澈者，心膈間病；語聲　　然細而長者，頭中病．一作痛．
　　師曰：息搖肩者，心中堅；息引胸中上氣者，咳；息張口短氣者，肺　唾沫．
　　師曰：吸而微數，其病在中焦，實也，當下之卽愈；虛者不治．在上焦者，其吸促，在下焦者，其吸遠，此皆難治．呼吸動搖振振者，不治．
　　師曰：寸口脈動者，因其旺時而動，假令肝旺色靑，四時各隨其色．肝色靑而反色白，非其時色脈，皆當病．
　　問曰：有未至而至，有至而不至，有至而不去，有至而太過，何謂也？師曰：冬至之後，甲子夜半少陽起，少陽之時，陽始生，天得溫和．以未得甲子，天因溫和，此爲未至而至也；以得甲子，而天未溫和，爲至而不至也；以得甲子，而天大寒不解，此爲至而不去也；以得甲子，而天溫如盛夏五六月時，此爲至而太過也．
　　師曰：病人脈浮者在前，其病在表；浮者在後，其病在裡，腰痛背强不能行，必短氣而極也．
　　問曰：經云：「厥陽獨行」，何謂也？師曰：此爲有陽無陰，故稱厥陽．
　　問曰：寸脈　大而滑，　則爲實，滑則爲氣，實氣相搏，血氣入臟卽死，入腑卽愈，此爲卒厥，何謂也？師曰：唇口靑，身冷，爲入臟卽死；如身和，汗自出，爲入腑卽愈．
　　問曰：脈脫入臟卽死，入腑卽愈，何謂也？師曰：非爲一病，百病皆然．譬如浸淫瘡，從口起流向四肢者可治，從四肢流來入口者不可治；病在外者可治，入裡者卽死．
　　問曰：陽病十八，何謂也？師曰：頭痛，項，腰，脊，臂，脚　痛．陰病十八，何謂也？師曰：咳，上氣，喘，　，咽，腸鳴，脹滿，心痛，拘急．五臟病各有十八，合爲九十病，人又有六微，微有十八病，合爲一百八病，五勞，七傷，六極，婦人三十六病，不在其中．
　　淸邪居上，濁邪居下，大邪中表，小邪中裡，●　之邪，從口入者，宿食也．五邪中人，各有法度，風中於前，寒中於暮，濕傷於下，霧傷於上，風令脈浮，寒令脈急，霧傷皮　，濕流關節，食傷脾胃，極寒傷經，極熱傷絡．
　　問曰：病有急當救裡救表者，何謂也？師曰：病，醫下之，續得下利淸穀不止，身體疼痛者，急當救裡；後身體疼痛，淸便自調者，急當救表也．
　　夫病痼疾加以卒病，當先治其卒病，後乃治其痼疾也．
　　師曰：五臟病各有所得者愈，五臟病各有所惡，各隨其所不喜者爲病．病者素不應食，而反暴思之，必發熱也．
　　夫諸病在臟，欲攻之，當隨其所得而攻之，如渴者，與　　湯．餘皆　此．

痙濕　病脈證治第二
　　太陽病，發熱無汗，反惡寒者，名曰剛痙．
　　太陽病，發熱汗出，而不惡寒，名曰柔痙．
　　太陽病，發熱，脈　而細者，名曰痙，爲難治．
　　太陽病，發汗太多，因致痙．
　　夫風病，下之則痙，復發汗，必拘急．
　　瘡家雖身疼痛，不可發汗，汗出則痙．
　　病者身熱足寒，頸項强急，惡寒，時頭熱，面赤，目赤，獨頭動搖，卒口　，背反張者，痙病也．若發其汗者，寒濕相得，其表益虛，卽惡寒甚．發其汗已，其脈如蛇．一云其脈■■．
　　暴腹脹大者，爲欲解．脈如故，反伏弦者，痙．
　　夫痙脈，按之緊如弦，直上下行．一作●●而弦，《脈經》云：痙家，其脈伏堅，直上下．
　　痙病有灸瘡，難治．
　　太陽病，其證備，身體强，　　然，脈反　遲，此爲痙，　蔞桂枝湯主之．

　　　蔞桂枝湯方：
　　　蔞根二兩　桂枝三兩　芍藥三兩　甘草二兩　生薑三兩　大棗十二枚
　　上六味，以水九升，煮取三升，分溫三服，取微汗．汗不出，食頃，　熱粥發之．　　太陽病，無汗而小便反少，氣上衝胸，口　不得語，欲作剛痙，葛根湯主之．　　葛根湯方：
　　葛根四兩　麻黃三兩（去節）　桂枝二兩（去皮）　芍藥二兩　甘草二兩（炙）　生薑三兩（切）　大棗十二枚（擘）
　　上七味，●咀，以水一斗，先煮麻黃，葛根，減二升，去沫，內諸藥，煮取三升，去滓，溫服一升，覆取微似汗，不須　粥，餘如桂枝湯法將息及禁忌．
　　痙爲病，一本痙上有剛字．胸滿口　，臥不著席，脚攣急，必　齒，可與大承氣湯．

　　大承氣湯方：
　　大黃四兩（酒洗）　厚朴半斤（炙去皮）　枳實五枚　芒硝三合
　　上四味，以水一斗，先煮枳朴，取五升，去滓，內大黃，煮取二升，去滓，內芒硝，更上微火一二沸，分溫再服，得下止服．
　　太陽病，關節疼痛而煩，脈　而細一作緩．者，此名濕　．《玉函》云中濕，濕　之候，小便不利，大便反快，但當利其小便．
　　濕家之爲病，一身盡疼，一云疼煩．發熱，身色如熏黃也．
　　濕家，其人但頭汗出，背强，欲得被覆向火．若下之早則　，或胸滿，小便不利，一云利．舌上如胎者，以丹田有熱，胸上有寒，渴欲得飮而不能，則口燥煩也．
　　濕家下之，額上汗出，微喘，小便利一云不利者死；若下利不止者，亦死．
　　風濕相搏，一身盡疼痛，法當汗出而解；値天陰雨不止，醫云此可發汗，汗之病不愈者，何也？蓋發其汗，汗大出者，但風氣去，濕氣在，是故不愈也．若治風濕者，發其汗，但微微似欲汗出者，風濕俱去也．
　　濕家病，身疼發熱，面黃而喘，頭痛鼻塞而煩，其脈大，自能飮食，腹中和無病，病在頭中寒濕，故鼻塞，內藥鼻中則愈．《脈經》云：病人喘，而無濕家病以下至而喘十一字．
　　濕家身煩疼，可與麻黃加朮湯發其汗爲宜，愼不可以火攻之．

　　麻黃加朮湯方：
　　麻黃三兩（去節）　桂枝二兩（去皮）　甘草二兩（炙）　杏仁七十個（去皮尖）　白朮四兩
　　上五味，以水九升，先煮麻黃，減二升，去上沫，內諸藥，煮取二升半，去滓，溫服八合，覆取微似汗．
　　病者一身盡疼，發熱，日　所劇者，名風濕．此病傷於汗出當風，或久傷取冷所致也．可與麻黃杏仁薏苡甘草湯．

　　麻黃杏仁薏苡甘草湯方：
　　麻黃（去節）半兩（湯泡）　甘草一兩（炙）　薏苡仁半兩　杏仁十個（去皮尖，炒）
　　上　麻豆大，每服四錢匕，水盞半，煮八分，去滓，溫服，有微汗，避風．
　　風濕，脈浮身重，汗出惡風者，防己黃耆湯主之．

　　防己黃耆湯方：
　　防己一兩，甘草半兩（炒），白朮七錢半，黃耆一兩一分（去蘆）
　　上　麻豆大，每抄五錢匕，生薑四片，大棗一枚，水盞半，煎八分，去滓，溫服，良久再服．喘者加麻黃半兩，胃中不和者加芍藥三分，氣上衝者加桂枝三分，下有陳寒者加細辛三分．服後當如蟲行皮中，從腰下如　，後坐被上，又以一被繞腰以下，溫令微汗，差．
　　傷寒八九日，風濕相搏，身體疼煩，不能自轉側，不嘔不渴，脈浮虛而　者，桂枝附子湯主之；若大便堅，小便自利者，去桂加白朮湯主之．

　　桂枝附子湯方：
　　桂枝四兩（去皮）　生薑三兩（切）　附子三枚（　去皮，破八片）　甘草二兩（炙）　大棗十二枚（擘）
　　上五味，以水六升，煮取二升，去滓，分溫三服．

　　白朮附子湯方：
　　白朮二兩　附子一枚半（　，去皮）　甘草一兩（炙）　生薑一兩半（切）　大棗六枚（擘）
　　上五味，以水三升，煮取一升，去滓，分溫三服．一服覺身　，半日許，再服，三服都盡，其人如冒狀，勿怪，卽是朮附　走皮中，逐水氣未得除故耳．
　　風濕相搏，骨節疼煩，　痛不得屈伸，近之則痛劇，汗出短氣，小便不利，惡風不欲去衣，或身微腫者，甘草附子湯主之．

　　甘草附子湯方：
　　甘草二兩（炙）　白朮二兩　附子二枚（　去皮）　桂枝四兩（去皮）
　　上四味，以水六升，煮取三升，去滓．溫服一升，日三服，初服得微汗則解，能食，汗出復煩者，服五合．恐一升多者，服六，七合爲妙．　　太陽中　，發熱惡寒，身重而疼痛，其脈弦細　遲．小便已，　　然毛聳，手足逆冷，小有勞，身卽熱，口開，前板齒燥．若發其汗，則惡寒甚；加溫針，則發熱甚；數下之，則淋甚．
　　太陽中熱者，　是也．汗出惡寒，身熱而渴，白虎加人參湯主之．
　　白虎加人參湯方：
　　知母六兩　石膏一斤（碎）　甘草二兩　　粳米六合　人參三兩
　　上五味，以水一斗，煮米熟，湯成，去滓，溫服一升，日三服．
　　太陽中　，身熱疼重，而脈微弱，此以夏月傷冷水，水行皮中所致也，一物瓜　湯主之．

　　一物瓜　湯方：
　　瓜　二十個
　　上　，以水一升，煮取五合，去滓，頓服．


百合狐惑陰陽毒病脈證治第三
　　論曰：百合病者，百脈一宗，悉致其病也．意欲食復不能食，常默默，欲臥不能臥，欲行不能行，欲飮食，或有美時，或有不用聞食臭時，如寒無寒，如熱無熱，口苦，小便赤，諸藥不能治，得藥則劇吐利，如有神靈者，身形如和，其脈微數．
　　每溺時頭痛者，六十日乃愈；若溺時頭不痛，淅然者，四十日愈；若溺快然，但頭眩者，二十日愈．
　　其證或未病而預見，或病四，五日而出，或病二十日或一月微見者，各隨證治之．　　百合病發汗後者，百合知母湯主之．

　　百合知母湯方：
　　百合七枚（擘）　知母三兩（切）

　　上先以水洗百合，漬一宿，當白沫出，去其水，更以泉水二升，煎取一升，去滓；別以泉水二升煎知母，取一升，去滓；後合和，煎取一升五合，分溫再服．　　百合病下之後者，滑石代　湯主之．

　　滑石代　湯方：
　　百合七枚（擘）　滑石三兩（碎，綿　）　代　石如彈丸大一枚（碎，綿　）
　　上先以水洗百合，漬一宿，當白沫出，去其水，更以泉水二升，煎取一升，去滓；別以泉水二升煎滑石，代　，取一升，去滓；後合和重煎，取一升五合，分溫服．
　　百合病，吐之後者，用後方主之．

　　百合　子湯方：
　　百合七枚（擘）　　子黃一枚
　　上先以水洗百合，漬一宿，當白沫出，去其水，更以泉水二升，煎取一升，去滓，內　子黃，攪勻，煎五分，溫服．
　　百合病，不經吐，下，發汗，病形如初者，百合地黃湯主之．

　　百合地黃湯方：
　　百合七枚（擘）　生地黃汁一升
　　上以水洗百合，漬一宿，當白沫出，去其水，更以泉水二升，煎取一升，去滓，內地黃汁，煎取一升五合，分溫再服．中病，勿更服．大便當如漆．
　　百合病一月不解，變成渴者，百合洗方主之．

　　百合洗方：
　　上以百合一升，以水一斗，漬之一宿，以洗身．洗已，食煮　，勿以鹽　也．
　　百合病，渴不差者，用後方主之．

　　　蔞牡蠣散方：
　　　蔞根　牡蠣熬等分
　　上爲細末，飮服方寸匕，日三服．
　　百合病變發熱者，一作發寒熱．百合滑石散主之．

　　百合滑石散方：
　　百合一兩（炙）　滑石三兩
　　上爲散，飮服方寸匕，日三服．當微利者，止服，熱則除．
　　百合病見於陰者，以陽法救之；見於陽者，以陰法救之．見陽攻陰，復發其汗，此爲逆；見陰攻陽，乃復下之，此亦爲逆．
　　狐　之爲病，狀如傷寒，默默欲眠，目不得閉，臥起不安，蝕於喉爲　，蝕於陰爲狐，不欲飮食，惡聞食臭，其面目乍赤，乍黑，乍白．蝕於上部則聲喝，〔一作　〕，甘草瀉心湯主之．

　　甘草瀉心湯方：
　　甘草四兩　黃芩三兩　人參三兩　乾薑三兩　黃連一兩　大棗十二枚　半夏半升
　　上七味，水一斗，煮取六升，去滓再煎，取三升，溫服一升，日三服．
　　蝕於下部則咽乾，苦參湯洗之．
　　蝕於肛者，雄黃熏之．
　　雄黃
　　上一味爲末，筒瓦二枚合之，燒，向肛熏之．（《脈經》云：病人或從呼吸上蝕其咽，或從下焦蝕其肛陰，蝕上爲惑，蝕下爲狐，狐惑病者，　　散主之）．
　　病者脈數，無熱，微煩，默默但欲臥，汗出，初得之三，四日，目赤如鳩眼；七，八日，目四　（一本此有黃字）黑．若能食者，膿已成也，赤豆當歸散主之．

　　赤豆當歸散方：
　　赤小豆三升（浸，令芽出，曝乾）當歸
　　上二味，杵爲散，漿水服方寸匕，日三服．
　　陽毒之爲病，面赤斑斑如錦紋，咽喉痛，唾膿血，五日可治，七日不可治，升麻鱉甲湯主之．
　　陰毒之爲病，面目靑，身痛如被杖，咽喉痛．五日可治，七日不可治，升麻鱉甲湯去雄黃，蜀椒主之．
　　升麻鱉甲湯方：
　　升麻二兩　當歸一兩　蜀椒（炒去汗）一兩　甘草二兩　雄黃半兩（硏）　鱉甲手指大一片（炙）
　　上六味，以水四升，煮取一升，頓服之，老小再服，取汗．（《　後》，《千金方》：陽毒用升麻湯，無鱉甲，有桂：陰毒用甘草湯，無雄黃．）


　病脈證幷治第四
　　師曰：　脈自弦，弦數者多熱，弦遲者多寒，弦小緊者下之差，弦遲者可溫之，弦緊者可發汗，針灸也，浮大者可吐之，弦數者風發也，以飮食消息止之．
　　病　，以月一日發，當以十五日愈；設不差，當月盡解；如其不差，當云何？師曰：此結爲　　，名曰　母，急治之，宜鱉甲煎丸．

　　鱉甲煎丸方：
　　鱉甲十二分（炙）　烏扇三分（燒）　黃芩三分　柴胡六分　鼠婦三分（熬）　乾薑三分　大黃三分　芍藥五分　桂枝三分　　　一分（熬）　石葦三分（去毛）　厚朴三分　牡丹五分（去心）　瞿麥二分　紫　三分　半夏一分　人參一分　●蟲五分（熬）　阿膠三分（炙）　蜂窩四分（炙）　赤硝十二分　　螂六分（熬）　桃仁二分
　　上二十三味，爲末，取鍛　下灰一斗，淸酒一斛五斗，浸灰，候酒盡一半，著鱉甲於中，煮令泛爛如膠漆，絞取汁，內諸藥，煎爲丸，如梧子大，空心服七丸，日三服．
　　師曰：陰氣孤絶，陽氣獨發，則熱而少氣煩　，手足熱而欲嘔，名曰　　，若但熱不寒者，邪氣內藏於心，外舍分肉之間，令人消　脫肉．
　　溫　者，其脈如平，身無寒但熱，骨節疼煩，時嘔，白虎加桂枝湯主之．

　　白虎加桂枝湯方：
　　知母六兩　甘草（炙）二兩　石膏一斤　粳米二合　桂枝（去皮）三兩　　上　，每五錢，水一盞半，煎至八分，去滓，溫服，汗出愈．
　　　多寒者，名曰牝　，蜀漆散主之．

　　蜀漆散方：
　　蜀漆（洗去腥）　雲母（燒二日夜）　龍骨等分
　　上三味，杵爲散，未發前以漿水服半錢匕．溫　加蜀漆半分，臨發時服一錢匕．

　　附注：《外臺秘要》方
　　牡蠣湯：治牝　
　　牡蠣四兩　麻黃四兩（去節）　甘草二兩　蜀漆三兩
　　上四味以水八升，先煮蜀漆，麻黃，去上沫，得六升，內諸藥，煮取二升，溫服一升，若吐則勿更服．
　　柴胡去半夏加　蔞湯，治　病以發渴者，亦治勞　．
　　柴胡八兩　人參　黃芩　甘草各三兩　　蔞根四兩　生薑二兩　大棗十二枚　
　上七味，以水一斗二升，煮取六升，去渣，再煎，取三升，溫服一升，日二服．
　　柴胡桂薑湯：治　寒多微有熱，或但寒不熱．（服一劑如神）
　　柴胡半斤　桂枝三兩（去皮）　乾薑二兩　　蔞根四兩　黃芩三兩　牡蠣三兩熬　甘草三兩（炙）
　　上七味，以水一斗二升，煮取六升，去渣，再煎，取三升，溫服一升，日三服，初服微煩，復服汗出便愈．



中風歷節病脈證幷治第五
　　夫風之爲病，當半身不遂，或但臂不遂者，此爲　．脈微而數，中風使然．
　　寸口脈浮而緊，緊則爲寒，浮則爲虛；寒虛相搏，邪在皮膚；浮者血虛，絡脈空虛；賊邪不瀉，或左或右；邪氣反緩；正氣卽急，正氣引邪，　僻不遂．
　　邪在於絡，肌膚不仁；邪在於經，卽重不勝；邪入於腑，卽不識人；邪入於臟，舌卽難言，口吐涎．

　　侯氏黑散：治大風四肢煩重，心中惡寒不足者．《外臺》治風癲．
　　菊花四十分　白朮十分　細辛三分　茯　三分　牡蠣三分　桔梗八分　防風十分人參三分　礬石三分　黃芩五分　當歸三分　乾薑三分　芎　三分　桂枝三分　
　上十四味，杵爲散，酒服方寸匕，日一服，初服二十日，溫酒調服，禁一切魚肉大蒜，常宜冷食，六十日止，卽藥積在腹中不下也．熱食卽下矣，冷食自能助藥力．
　　寸口脈遲而緩，遲則爲寒，緩則爲虛；營緩則爲亡血，衛緩則爲中風．邪氣中經則身　而　疹；心氣不足，邪氣入中，則胸滿而短氣．

　　風引湯：除熱　癎
　　大黃　乾薑　龍骨各四兩　桂枝三兩　甘草　牡蠣各二兩　寒水石　滑石　赤石脂　白石脂　紫石英　石膏各六兩
　　上十二味，杵，粗篩，以韋囊盛之，取三指撮，井花水三升，煮三沸，溫服一升．治大人風引，少小驚癎　　，日數十發，醫所不療，除熱方．巢氏云：脚氣宜風引湯．　　防己地黃湯：治病如狂狀，妄行，獨語不休，無寒熱，其脈浮．
　　防己一錢　桂枝三錢　防風三錢　甘草二錢　　上四味，以酒一杯，浸之一宿，絞取汁，生地黃二斤，●咀，蒸之如斗米飯久，以銅器盛其汁，更絞地黃汁，和，分再服．

　　頭風摩散方：
　　大附子一枚（　）　鹽等分
　　上二味爲散，沐了，以方寸匕，已摩　上，令藥力行．
　　寸口脈　而弱，　卽主骨，弱卽主筋，　卽爲腎，弱卽爲肝．汗出入水中，如水傷心，歷節黃汗出，故曰歷節．
　　　陽脈浮而滑，滑則穀氣實，浮則汗自出．
　　少陰脈浮而弱，弱則血不足，浮則爲風，風血相搏，卽疼痛如　．
　　盛人脈　小，短氣，自汗出，歷節痛，不可屈伸，此皆飮酒汗出當風所致．
　　諸肢節疼痛，身體●羸，脚腫如脫，頭眩短氣，溫溫欲吐，桂枝芍藥知母湯主之．

　　桂枝芍藥知母湯方：
　　桂枝四兩　芍藥三兩　甘草二兩　麻黃二兩　生薑五兩　白朮五兩　知母四兩　防風四兩　附子二枚（　）
　　上九味，以水七升，煮取二升，溫服七合，日三服．
　　味酸則傷筋，筋傷則緩，名曰泄．鹹則傷骨，骨傷則　，名曰枯．枯泄相搏，名曰斷泄．營氣不通，衛不獨行，營衛俱微，三焦無所御，四屬斷絶，身體羸瘦，獨足腫大，黃汗出，脛冷．假令發熱，便爲歷節也．
　　病歷節不可屈伸，疼痛，烏頭湯主之．

　　烏頭湯方：治脚氣疼痛，不可屈伸．
　　麻黃　芍藥　黃耆各三兩　甘草三兩（炙）　川烏五枚（●咀，以蜜二升，煎取一升，卽出烏頭）
　　上五味，●咀四味，以水三升，煮取一升，去滓，內蜜煎中，更煎之，服七合．不知，盡服之．

　　礬石湯：治脚氣衝心
　　礬石二兩
　　上一味，以漿水一斗五升，煎三五沸，浸脚良．
　　〔附方〕
　　《古今錄驗》
　續命湯：治中風　，身體不能自收持，口不能言，冒昧不知痛處，或拘急不得轉側．姚云：與大續命同，兼治婦人産後出血者及老人小兒．
　　麻黃　桂枝　當歸　人參　石膏　乾薑　甘草各三兩　芎　一兩　杏仁四十枚
　　上九味，以水一斗，煮取四升，溫服一升，當小汗，薄覆脊，憑　坐，汗出則癒；不汗，更服．無所禁，勿當風．　治但伏不得臥，咳逆上氣，面目浮腫．
　　《千金》三黃湯：治中風手足拘急，百節疼痛，煩熱心亂，惡寒，經日不欲飮食．　　麻黃五分　獨活四分　細辛二分　黃耆二分　黃芩三分
　　上五味，以水六升，煮取二升，分溫三服，一服小汗，二服大汗．心熱加大黃二分，腹滿加枳實一枚，氣逆加人參三分，悸加牡蠣三分，渴加　蔞根三分，先有寒加附子一枚．

　　《近效方》朮附湯：治風虛頭重眩，苦極，不知食味，暖肌補中，益精氣．
　　白朮二兩　甘草一兩（炙）　附子一枚半（　去皮）
　　上三味，　，每五錢匕，薑五片，棗一枚．水盞半，煎七成，去滓，溫服．

　　崔氏八味丸：治脚氣上入，少腹不仁．
　　乾地黃八兩　山茱萸四兩　薯　四兩　澤瀉　茯　　牡丹皮各三兩　桂枝一兩　附子一兩（　）
　　上八味，末之，煉蜜和丸，梧子大．酒下十五丸，日再服．

　　《千金方》越婢加朮湯：治肉極，熱則身體津脫，　理開，汗大泄，　風氣，下焦脚弱．
　　麻黃六兩　石膏半斤　生薑二兩　甘草二兩　白朮四兩　大棗十五枚
　　上六味，以水六升，先煮麻黃去沫，內諸藥，煮取三升，分溫三服．惡風加附子一枚，　．



血　虛勞病脈證幷治第六
　　問曰：血　病從何得之？師曰：夫尊榮人骨弱肌膚盛，重困疲勞汗出，臥不時動搖，加被微風，遂得之．但以脈自微　，在寸口，關上小緊，宜針引陽氣，令脈和緊去則愈．　　血　陰陽俱微，寸口關上微，尺中小緊，外證身體不仁，如風　狀，黃耆桂枝五物湯主之．

　　黃耆桂枝五物湯方：
　　黃耆三兩　芍藥三兩　桂枝三兩　生薑六兩　大棗十二枚
　　上五味，以水六升，煮取二升，溫服七合，日三服，一方有人參．
　　夫男子平人，脈大爲勞，極虛亦爲勞．
　　男子面色薄者，主渴及亡血，卒喘悸，脈浮者，裡虛也．
　　男子脈虛　弦，無寒熱，短氣裡急，小便不利，面色白，時目瞑，兼　，少腹滿，此爲勞使之然．
　　勞之爲病，其脈浮大，手足煩，春夏劇，秋冬　，陰寒精自出，　削不能行．
　　男子脈浮弱而　，爲無子，精氣淸冷．一作冷．
　　夫失精家少腹弦急，陰頭寒，目眩一作目　痛，髮落，脈極虛　遲，爲淸穀亡血，失精．脈得諸　動微緊，男子失精，女子夢交，桂枝加龍骨牡蠣湯主之．

　　桂枝加龍骨牡蠣湯方：《小品》云：虛弱浮熱汗出者，除桂，加白薇，附子各三分，故曰二加龍骨湯．
　　桂枝　芍藥　生薑各三兩　甘草二兩　大棗十二枚　龍骨　牡蠣各三兩　
　上七味，以水七升，煮取三升，分溫三服．

　　天雄散方：
　　天雄三兩（　）　白朮八兩　桂枝六兩　龍骨三兩　
　上四味，杵爲散，酒服半錢匕，日三服，不知，稍增之．
　　男子平人，脈虛弱細微者，喜盜汗也．
　　人年五六十，其病脈大者，　俠背行，若腸鳴，馬刀俠　者，皆爲勞得之．
　　脈　小遲，名脫氣，其人疾行則喘喝手足逆寒，腹滿，甚則　泄，食不消化也．
　　脈弦而大，弦則爲減，大則爲　，減則爲寒，　則爲虛，虛寒相搏，此名爲革．婦人則半産漏下，男子則亡血失精．
　　虛勞裡急，悸，　，腹中痛，夢失精，四肢　疼，手足煩熱，咽乾口燥，小建中湯主之．

　　小建中湯方：
　　桂枝三兩（去皮）　甘草三兩（炙）　大棗十二枚　芍藥六兩　生薑三兩膠飴一升
　　上六味，以水七升，煮取三升，去滓，內膠飴，更上微火消解，溫服一升，日三服．嘔家不可用建中湯，以甛故也．
　　虛勞裡急，諸不足，黃耆建中湯主之．於小建中湯內加黃耆一兩半，餘依上法，氣短胸滿者加生薑；腹滿者去棗，加茯　一兩半；及療肺虛損不足，補氣加半夏三兩．
　　虛勞腰痛，少腹拘急，小便不利者，八味腎氣丸主之．方見脚氣中．

　　腎氣丸方：
　　乾地黃八兩　山藥　山茱萸各四兩　澤瀉　牡丹皮　茯　各三兩　桂枝附子（　）各一兩
　　上八味末之，煉蜜和丸梧子大，酒下十五丸，加至二十五丸，日再服．
　　虛勞諸不足，風氣百疾，薯　丸主之．

　　薯　丸方：
　　薯　三十分　當歸　桂枝　■　乾地黃　豆黃卷各十分　甘草二十八分人參七分　芎　　芍藥　白朮　麥門冬　杏仁各六分　柴胡　桔梗　茯　各五分　阿膠七分　乾薑三分　白斂二分　防風六分　大棗百枚爲膏
　　上二十一味，末之，煉蜜和丸，如彈子大，空腹酒服一丸，一百丸爲劑．
　　虛勞虛煩不得眠，酸棗仁湯主之．

　　酸棗仁湯方：
　　酸棗仁二升　甘草一兩　知母二兩　茯　二兩　芎　二兩　深師有生薑二兩　
　上五味，以水八升，煮酸棗仁，得六升，內諸藥，煮取三升，分溫三服．
　　五勞虛極羸瘦，腹滿不能飮食，食傷，憂傷，飮傷，房室傷，飢傷，勞傷，經絡營衛氣傷，內有乾血，肌膚甲錯，兩目　黑，緩中補虛，大黃●蟲丸主之．

　　大黃●蟲丸方：
　　大黃十分（蒸）　黃芩二兩　甘草三兩　桃仁一升　杏仁一升　芍藥四兩　乾地黃十兩　乾漆一兩　　蟲一升　水蛭百枚　　　一升　●蟲半升
　　上十二味，末之，煉蜜和丸小豆大，酒飮服五丸，日三服．
　　〔附方〕
　　《千金翼》炙甘草湯一云復脈湯：治虛勞不足，汗出而悶，脈結悸，行動如常，不出百日，危急者十一日死．
　　甘草四兩（炙）　桂枝　生薑各三兩　麥門冬半升　麻仁半升　人參　阿膠各二兩　大棗三十枚　生地黃一斤
　　上九味，以酒七升，水八升，先煮八味，取三升，去滓，內膠消盡，溫服一升，日三服．
　　《　後》獺肝散：治冷勞，又主鬼　一門相染．
　　獺肝一具
　　炙乾末之，水服方寸匕，日三服．


肺　肺癰咳嗽上氣病脈證治第七
　　問曰：熱在上焦者，因咳爲肺　．肺　之病，從何得之？師曰：或從汗出，或從嘔吐，或從消渴，小便利數，或從便難，又被快藥下利，重亡津液，故得之．
　　曰：寸口脈數，其人咳，口中反有濁唾涎沫者何？師曰：爲肺　之病．若口中　　燥，咳卽胸中隱隱痛，脈反滑數，此爲肺癰，咳唾膿血．
　　脈數虛者爲肺　，數實者爲肺癰．
　　問曰：病咳逆，脈之何以知此爲肺癰，當有膿血，吐之則死，其脈何類？師曰：寸口脈微而數，微則爲風，數則爲熱；微則汗出，數則惡寒．風中於衛，呼氣不入；熱過於營，吸而不出．風傷皮毛，熱傷血脈．風舍於肺，其人則咳，口乾喘滿，咽燥不渴，多唾濁沫，時時振寒，熱之所過，血爲之凝滯，蓄結癰膿，吐如米粥．始萌可救，膿成則死．　　上氣面浮腫，肩息，其脈浮大，不治，又加利尤甚．
　　上氣喘而躁者，屬肺脹，欲作風水，發汗則愈．
　　肺　吐涎沫而不咳者，其人不渴，必遺尿，小便數．所以然者，以上虛不能制下故也．此爲肺中冷，必眩，多涎唾，甘草乾薑湯以溫之．若服湯已渴者，屬消渴．

　　甘草乾薑湯方：
　　甘草四兩（炙）　乾薑二兩（　）
　　上●咀，以水三升，煮取一升五合，去滓，分溫再服．
　　咳而上氣，喉中水　聲，射干麻黃湯主之．

　　射干麻黃湯方：
　　射干十三枚（一法三兩）　麻黃四兩　生薑四兩　細辛三兩　紫　三兩款冬花三兩　五味子半升　大棗七枚　半夏大者洗八枚（一法半升）
　　上九味，以水一斗二升，先煮麻黃兩沸，去上沫，內諸藥，煮取三升，分溫三服．　　咳逆上氣，時時吐濁，但坐不得眠，　莢丸主之．
　　　莢八兩（刮去皮，用　炙）
　　上一味，末之，蜜丸梧子大，以棗膏和湯服三丸，日三夜一服．
　　咳而脈浮者，厚朴麻黃湯主之．
　　厚朴麻黃湯方：
　　厚朴五兩　麻黃四兩　石膏如　子大　杏仁半升　半夏半升　乾薑二兩細辛二兩　五味子半升　小麥一升
　　上九味，以水一斗二升，先煮小麥熟，去滓，內諸藥，煮取三升，溫服一升，日三服．　　脈沈者，澤漆湯主之．

　　澤漆湯方：
　　半夏半升　紫參五兩一作紫　　澤漆三斤（以東流水五斗，煮取一斗五升）生薑五兩　白前五兩　甘草　黃芩　人參　桂枝各三兩
　　上九味，●咀，內澤漆汁中，煮取五升，溫服五合，至夜盡．
　　大逆上氣，咽喉不利，止逆下氣者，麥門冬湯主之．

　　麥門冬湯方：
　　麥門冬七升　半夏一升　人參三兩　甘草二兩　粳米三合　大棗十二枚
　　右六味，以水一斗二升，煮取六升，溫服一升，日三夜一服．
　　肺癰，喘不得臥，　　大棗瀉肺湯主之．

　　　　大棗瀉肺湯方：
　　　　熬令黃色，搗丸如彈子大　大棗十二枚
　　上先以水三升，煮棗取二升，去棗，內　　，煮取一升，頓服．
　　咳而胸滿，振寒脈數，咽乾不渴，時出濁唾腥臭，久久吐膿如米粥者，爲肺癰，桔梗湯主之．
　　桔梗湯方：亦治血　．
　　桔梗一兩　甘草二兩
　　上二味，以水三升，煮取一升，分溫再服，則吐膿血也．
　　咳而上氣，此爲肺脹，其人喘，目如脫狀，脈浮大者，越婢加半夏湯主之．

　　越婢加半夏湯方：
　　麻黃六兩　石膏半斤　生薑三兩　大棗十五枚　甘草二兩　半夏半升
　　上六味，以水六升，先煮麻黃，去上沫，內諸藥，煮取三升，分溫三服．
　　肺脹，咳而上氣，煩躁而喘，脈浮者，心下有水，小靑龍加石膏湯主之．《千金》證治同，外更加脅下痛引缺盆．

　　小靑龍加石膏湯方：
　　麻黃　芍藥　桂枝　細辛　甘草　乾薑各三兩　五味子　半夏各半升　石膏二兩
　　上九味，以水一斗，先煮麻黃，去上沫，內諸藥，煮取三升，强人服一升，羸者減之，日三服，小兒服四合．
　　〔附方〕
　　《外臺》炙甘草湯：治肺　涎唾多，心中溫溫液液者．方見虛勞中．

　　《千金》甘草湯：
　　甘草
　　上一味，以水三升，煮減半，分溫三服．
　　《千金》生薑甘草湯：治肺　，咳唾涎沫不止，咽燥而渴．
　　生薑五兩　人參三兩　甘草四兩　大棗十五枚
　　上四味，以水七升，煮三升，分溫三服．

　　《千金》桂枝去芍藥加　莢湯：治肺　吐涎沫．
　　桂枝三兩　生薑三兩　甘草二兩　大棗十枚　　莢一枚　去皮子炙焦
　　上五味，以水七升，微微火煮取三升，分溫三服．

　　《外臺》桔梗白散：治咳而胸滿，振寒脈數，咽乾不渴，時出濁唾腥臭，久久吐膿如米粥者，爲肺癰．
　　桔梗　貝母各三分　巴豆一分（去皮，熬，硏如脂）
　　上三味，爲散，强人飮服半錢匕，羸者減之．病在膈上者吐膿血，在膈下者瀉出，若下多不止，飮冷水一杯則定．
　　《千金》葦莖湯：治咳有微熱，煩滿，胸中甲錯，是爲肺癰．
　　葦莖二升　薏苡仁半升　桃仁五十枚　瓜瓣半升
　　上四味，以水一斗，先煮葦莖，得五升，去滓，內諸藥，煮取二升，服一升，再服，當吐如膿．
　　肺癰胸脹滿，一身面目浮腫，鼻塞淸涕出，不聞香臭酸辛，咳逆上氣，喘鳴迫塞，　　大棗瀉肺湯主之．方見上，三日一劑，可至三四劑，此先服小靑龍湯一劑乃進．小靑龍湯方見咳嗽門中．



奔豚氣病脈證治第八
　　師曰：病有奔豚，有吐膿，有驚怖，有火邪，此四部病，皆從驚發得之．師曰：奔豚病，從少腹起，上衝咽喉，發作欲死，復還止，皆從驚恐得之．
　　奔豚氣上衝胸，腹痛，往來寒熱，奔豚湯主之．

　　奔豚湯方：
　　甘草　芎　　當歸各二兩　半夏四兩　黃芩二兩　生葛五兩　芍藥二兩生薑四兩　甘李根白皮一升．
　　上九味，以水二斗，煮取五升，溫服一升，日三夜一服．
　　發汗後，燒針令其汗，針處被寒，核起而赤者，必發奔豚，氣從少腹上至心，灸其核上各一壯，與桂枝加桂湯主之．

　　桂枝加桂湯方：
　　桂枝五兩　芍藥三兩　甘草二兩（炙）　生薑三兩　大棗十二枚
　　上五味，以水七升，微火煮取三升，去滓，溫服一升．
　　發汗後，臍下悸者，欲作奔豚，茯　桂枝甘草大棗湯主之．

　　茯　桂枝甘草大棗湯方：
　　茯　半斤　甘草二兩（炙）　大棗十五枚　桂枝四兩
　　上四味，以甘瀾水一斗，先煮茯　，減二升，內諸藥，煮取三升，去滓，溫服一升，日三服．甘瀾水法：取水二斗，置大盆內，以杓揚之，水上有珠子五，六千顆相逐，取用之．


胸　心痛短氣病脈證治第九
　　師曰：夫脈當取太過不及，陽微陰弦，卽胸　而痛，所以然者，責其極虛也．今陽虛知在上焦，所以胸　，心痛者，以其陰弦故也．
　　平人無寒熱，短氣不足以息者，實也．
　　胸　之病，喘息咳唾，胸背痛，短氣，寸口脈　而遲，關上小緊數，　蔞　白白酒湯主之．

　　　蔞　白白酒湯方：
　　　蔞實一枚（搗）　　白半斤　白酒七升
　　上三味，同煮，取二升，分溫再服．
　　胸　不得臥，心痛徹背者，　蔞　白半夏湯主之．

　　　蔞　白半夏湯方：
　　　蔞實一枚（搗）　　白三兩　半夏半升　白酒一斗　　上四味，同煮，取四升，溫服一升，日三服．
　　胸　心中　，留氣結在胸，胸滿，脅下逆　心，枳實　白桂枝湯主之；人參湯亦主之．

　　枳實　白桂枝湯方：
　　枳實四枚　厚朴四兩　　白半斤　桂枝一兩　　蔞一枚（搗）
　　上五味，以水五升，先煮枳實，厚朴，取二升，去滓，內諸藥，煮數沸，分溫三服．

　　人參湯方：
　　人參　甘草　乾薑　白朮各三兩
　　上四味，以水八升，煮取三升，溫服一升，日三服．
　　胸　，胸中氣塞，短氣，茯　杏仁甘草湯主之；橘枳薑湯亦主之．

　　茯　杏仁甘草湯方：
　　茯　三兩　杏仁五十個　甘草一兩
　　上三味，以水一斗，煮取五升，溫服一升，日三服．不差，更服．

　　橘枳薑湯方：
　　橘皮一斤　枳實三兩　生薑半斤
　　上三味，以水五升，煮取二升，分溫再服．《　後）《千金》云：治胸　，胸中　　如滿，　塞習習如　，喉中　燥，唾沫．
　　胸　緩急者，薏苡附子散主之．

　　薏苡附子散方：
　　薏苡仁十五兩　大附子十枚（　）
　　上二味，杵爲散，服方寸匕，日三服．
　　心中　，諸逆，心懸痛，桂枝生薑枳實湯主之．
　　桂枝生薑枳實湯方：
　　桂枝　生薑各三兩　枳實五枚
　　上三味，以水六升，煮取三升，分溫三服．
　　心痛徹背，背痛徹心，烏頭赤石脂丸主之．

　　烏頭赤石脂丸方：
　　蜀椒一兩一法二分　烏頭一分（　）　附子半兩（　）　一法一分　乾薑一兩一法一分　赤石脂一兩一法二分
　　上五味，末之，蜜丸如桐子大，先食服一丸，日三服，不知，稍加服．

　　〔附方〕
　　九痛丸：治九種心痛
　　附子三兩（　）　生狼牙一兩（炙香）　巴豆一兩（去皮心，熬，硏如脂）　人參　乾薑　吳茱萸各一兩
　　上六味，末之，煉蜜丸如桐子大，酒下．强人初服三丸，日三服，弱者二丸．兼治卒中惡，腹脹痛，口不能言；又治連年積冷，流注心胸痛，　冷衝上氣，落馬墜車血疾等皆主之．忌口如常法．



腹滿寒疝宿食病脈證治第十
　　　陽脈微弦，法當腹滿，不滿者必便難，兩　疼痛，此虛寒從下上也，當與溫藥服之．
　　病者腹滿，按之不痛爲虛，痛者爲實，可下之；舌黃未下者，下之黃自去．
　　腹滿時減，復如故，此爲寒，當與溫藥．
　　病者　黃，躁而不渴，胸中寒實，而利不止者，死．
　　寸口脈弦者，卽脅下拘急而痛，其人嗇嗇惡寒也．
　　夫中寒家，喜欠，其人淸涕出，發熱色和者，善　．
　　中寒，其人下利，以裡虛也，欲　不能，此人　中寒．一云痛．
　　夫瘦人繞臍痛，必有風冷，穀氣不行，而反下之，其氣必衝；不衝者，心下則　．　　病腹滿，發熱十日，脈浮而數，飮食如故，厚朴七物湯主之．

　　厚朴七物湯方：
　　厚朴半斤　甘草　大黃各三兩　大棗十枚　枳實五枚　桂枝二兩　生薑五兩　　上七味，以水一斗，煮取四升，溫服八合，日三服．嘔者加半夏五合，下利去大黃，寒多者加生薑至半斤．
　　腹中寒氣，雷鳴切痛，胸脅逆滿，嘔吐，附子粳米湯主之．

　　附子粳米湯方：
　　附子一枚（　）　半夏半升　甘草一兩　大棗十枚　粳米半升
　　上五味，以水八升，煮米熟，湯成，去滓，溫服一升，日三服．
　　痛而閉者，厚朴三物湯主之．
　　厚朴三物湯方：
　　厚朴八兩　大黃四兩　枳實五枚
　　上三味，以水一斗二升，先煮二味，取五升，內大黃，煮取三升，溫服一升．以利爲度．
　　按之心下滿痛者，此爲實也，當下之，宜大柴胡湯．

　　大柴胡湯方：
　　柴胡半斤　黃芩三兩　芍藥三兩　半夏半升（洗）　枳實四枚（炙）　大黃二兩　大棗十二枚　生薑五兩
　　上八味：以水一斗二升，煮取六升，去滓，再煎，溫服一升，日三服．
　　腹滿不減，減不足言，當須下之，宜大承氣湯．

　　大承氣湯方：見前痙病中
　　心胸中大寒痛，嘔不能飮食，腹中滿，上衝皮起，出見有頭足，上下痛而不可觸近，大建中湯主之．
　　大建中湯方：
　　蜀椒二合（去汗）　乾薑四兩　人參二兩
　　上三味，以水四升，煮取三升，去滓，內膠飴一升，微火煎取一升半，分溫再服；如一炊頃，可飮粥二升，後更服，當一日食　，溫覆之．
　　脅下偏痛，發熱，其脈緊弦，此寒也，以溫藥下之，宜大黃附子湯．

　　大黃附子湯方：
　　大黃三兩　附子三枚（　）　細辛二兩
　　右三味，以水五升，煮取二升，分溫三服；若强人煮取二升半，分溫三服，服後如人行四，五里，進一服．
　　寒氣厥逆，赤丸主之．

　　赤丸方：
　　茯　四兩　烏頭二兩（　）　半夏四兩（洗）一方用桂　細辛一兩《千金》作人參
　　上四味，末之，內眞朱爲色，煉蜜丸如麻子大，先食酒飮下三丸，日再夜一服；不知，稍增之，以知爲度．
　　腹痛，脈弦而緊，弦則衛氣不行，卽惡寒，緊則不欲食，邪正相搏，卽爲寒疝．　　寒疝繞臍痛，若發則白汗出，手足厥冷，其脈　緊者，大烏頭煎主之．

　　烏頭煎方：
　　烏頭大者五枚（熬，去皮，不●咀）
　　上以水三升，煮取一升，去滓，內蜜二升，煎令水氣盡，取二升，强人服七合，弱人服五合．不差，明日更服，不可一日再服．
　　寒疝腹中痛，及脅痛裡急者，當歸生薑羊肉湯主之．

　　當歸生薑羊肉湯方：
　　當歸三兩　生薑五兩　羊肉一斤
　　上三味，以水八升，煮取三升，溫服七合，日三服．若寒多者，加生薑成一斤；痛多而嘔者，加橘皮二兩，白朮一兩．加生薑者，亦加水五升，煮取三升二合，服之．
　　寒疝腹中痛，逆冷，手足不仁，若身疼痛，灸刺諸藥不能治，抵當烏頭桂枝湯主之．

　　烏頭桂枝湯方：
　　烏頭
　　上一味，以蜜二斤，煎減半，去滓，以桂枝湯五合解之，得一升後，初服二合，不知，卽服三合；又不知，復加至五合．其知者，如醉狀，得吐者，爲中病．

　　桂枝湯方：
　　桂枝三兩（去皮）　芍藥三兩　甘草二兩（炙）　生薑三兩　大棗十二枚
　　上五味，　，以水七升，微火煮取三升，去滓．
　　其脈數而緊，乃弦，狀如弓弦，按之不移．脈數弦者，當下其寒；脈緊大而遲者，必心下堅；脈大而緊者，陽中有陰，可下之．

　　〔附方〕
　　《外臺 卷七》烏頭湯：治寒疝腹中絞痛，賊風入攻五臟，拘急不得轉側，發作有時，使人陰縮，手足厥逆．方見上．

　　《外臺》柴胡桂枝湯：治心腹卒中痛者．
　　柴胡四兩　黃芩　人參　芍藥　桂枝　生薑各一兩半　甘草一兩　半夏二合半　大棗六枚
　　上九味，以水六升，煮取三升，溫服一升，日三服．

　　《外臺》走馬湯：治中惡心痛腹脹，大便不通．
　　杏仁二枚　巴豆二枚（去皮心，熬）
　　上二味，以綿纏　令碎，熱湯二合，捻取白汁飮之，當下．老小量之．通治飛尸鬼擊病．
　　問曰：人病有宿食，何以別之？師曰：寸口脈浮而大，按之反　，尺中亦微而　，故知有宿食，大承氣湯主之．
　　脈數而滑者，實也，此有宿食，下之愈，宜大承氣湯．
　　下利不欲食者，有宿食也，當下之，宜大承氣湯．
　　大承氣湯方：見前痙病中．
　　宿食在上脘，當吐之，宜瓜　散．

　　瓜　散方：
　　瓜　一分（熬黃）　赤小豆一分（煮）
　　上二味，杵爲散，以香　七合煮取汁，和散一錢匕，溫服之，不吐者少加之，以快吐爲度而止．亡血及虛者，不可與之．
　　脈緊如轉索無常者，有宿食也．
　　脈緊，頭痛風寒，腹中有宿食不化也．一云寸口脈緊．

五臟風寒積聚病脈證幷治第十一
　　肺中風者，口燥而喘，身運而重，冒而腫脹．
　　肺中寒，吐濁涕．
　　肺死臟，浮之虛，按之弱如蔥葉，下無根者死．
　　肝中風者，頭目■，兩脅痛，行常　，令人嗜甘．
　　肝中寒者，兩臂不擧，舌本燥，喜太息，胸中痛，不得轉側，食則吐而汗出也．《脈經》，《千金》云：時盜汗，咳，食已吐其汁．
　　肝死臟，浮之弱，按之如索不來，或曲如蛇行者，死．
　　肝著，其人常欲蹈其胸上，先未苦時，但欲飮熱，旋覆花湯主之．臣億等校諸本旋覆花湯方皆同．

　　旋覆花湯方：
　　旋覆花三兩　蔥十四莖　新絳少許
　　上三味，以水三升，煮取一升，頓服之．
　　心中風者，翕翕發熱，不能起，心中飢，食卽嘔吐．
　　心中寒者，其人苦病心如　蒜狀，劇者心痛徹背，背痛徹心，譬如蠱注．其脈浮者，自吐乃愈．
　　心傷者，其人勞倦，卽頭面赤而下重，心中痛而自煩，發熱，當臍跳，其脈弦，此爲心臟傷所致也．
　　心死臟，浮之實如麻豆，按之益躁急者，死．
　　邪哭使魂魄不安者，血氣少也；血氣少者屬於心，心氣虛者，其人則畏，合目欲眠，夢遠行而精神離散，魂魄妄行．陰氣衰者爲癲，陽氣衰者爲狂．
　　脾中風者，翕翕發熱，形如醉人，腹中煩重，皮目■■而短氣．
　　脾死臟，浮之大堅，按之如覆盃潔潔，狀如搖者，死．臣億等詳五臟各有中風，中寒，今脾只載中風，腎中風，中寒俱不載者以古文簡亂極多，去古旣遠，無文可補綴也．　　　陽脈浮而　，浮則胃氣强，　則小便數，浮　相搏，大便則堅，其脾爲約，麻子仁丸主之．

　　麻子仁丸方：
　　麻子仁二升　芍藥半斤　枳實一斤　大黃一斤　厚朴一尺　杏仁一升
　　上六味，末之，煉蜜和丸，梧子大，飮服十丸，日三，以知爲度．
　　腎著之病，其人身體重，腰中冷，如坐水中，形如水狀，反不渴，小便自利，飮食如故，病屬下焦，身勞汗出，衣裡冷濕，久久得之，腰以下冷痛，腹重如帶五千錢，甘薑　朮湯主之．

　　甘草乾薑　朮湯方：
　　甘草　白朮各二兩　乾薑　茯　各四兩
　　上四味，以水四升，煮取三升，分溫三服，腰中卽溫．
　　腎死臟，浮之堅，按之亂如轉丸，益下入尺中者，死．
　　問曰：三焦竭部，上焦竭善噫，何謂也？師曰：上焦受中焦氣未和，不能消穀，故能噫耳．下焦竭，卽遺溺失便，其氣不和，不能自禁制，不須治，久則愈．
　　師曰：熱在上焦者，因咳爲肺　；熱在中焦者，則爲堅；熱在下焦者，則尿血，亦令淋秘不通，大腸有寒者，多鶩　；有熱者，便腸垢．小腸有寒者，其人下重便血，有熱者，必痔．
　　問曰：病有積，有聚，有●氣，何謂也？師曰：積者，臟病也，終不移；聚者，腑病也，發作有時，展轉痛移，爲可治，●氣者，脅下痛，按之則愈，復發爲●氣．
　　諸積大法，脈來細而附骨者，乃積也．寸口，積在胸中；微出寸口，積在喉中；關應上，積在臍旁；上關上，積在心下；微下關，積在少腹；尺中，積在氣衝．脈出左，積在左；脈出右，積在右；脈兩出，積在中央．各以其部處之．


痰飮咳嗽病脈證幷治第十二
　　問曰：夫飮有四，何謂也？師曰：有痰飮，有懸飮，有溢飮，有支飮．
　　問曰：四飮何以爲異？師曰：其人素盛今瘦，水走腸間，瀝瀝有聲謂之痰飮，飮後水流在脅下，咳唾引痛，謂之懸飮．飮水流行，歸於四肢，當汗出而不汗出，身體疼重，謂之溢飮．咳逆倚息，短氣不得臥，其形如腫，謂之支飮．
　　水在心，心下堅築，短氣，惡水不欲飮．
　　水在肺，吐涎沫，欲飮水．
　　水在脾，少氣身重．
　　水在肝，脅下支滿，　而痛．
　　水在腎，心下悸．
　　夫心下有留飮，其人背寒冷如手大．
　　留飮者，脅下痛引缺盆，咳嗽則輒已，一作轉甚．
　　胸中有留飮，其人短氣而渴；四肢歷節痛，脈　者，有留飮．
　　膈上病痰，滿喘咳吐，發則寒熱，背痛腰疼，目泣自出，其人振振身■劇，必有伏飮．
　　夫病人飮水多，必暴喘滿．凡食少飮多，水停心下．甚者則悸，微者短氣．
　　脈雙弦者寒也，皆大下後善虛．脈偏弦者飮也．
　　肺飮不弦，但苦喘短氣．
　　支飮亦喘而不能臥，加短氣．其脈平也．
　　病痰飮者，當以溫藥和之．
　　心下有痰飮，胸脅支滿，目眩．　桂朮甘湯主之．

　　　桂朮甘湯方：
　　茯　四兩　桂枝　白朮各三兩　甘草二兩　　上四味，以水六升，煮取三升，分溫三服，小便則利．　　夫短氣有微飮，當從小便去之，　桂朮甘湯主之；方見上．腎氣丸亦主之．方見脚氣中．　　病者脈伏，其人欲自利，利反快，雖利，心下續堅滿，此爲留飮欲去故也，甘遂半夏湯主之．
　　甘遂半夏湯方：
　　甘遂大者三枚　半夏十二枚（以水一升，煮取半升，去滓）芍藥五枚　甘草如指大一枚　（炙）一本作無．
　　上四味，以水二升煮取半升，去滓，以蜜半升，和藥汁煎取八合．頓服之．　　脈浮而細滑，傷飮．
　　脈弦數，有寒飮，冬夏難治．
　　脈　而弦者，懸飮內痛．
　　病懸飮者，十棗湯主之．
　　十棗湯方：
　　　花（熬）　甘遂　大戟各等分
　　上三味，搗篩，以水一升五合，先煮肥大棗十枚．取六合，去滓，內藥末，强人服一錢七分，羸人服半錢，平旦溫服之；不下者，明日更加半錢．得快下後，　粥自養．　　病溢飮者，當發其汗，大靑龍湯主之；小靑龍湯亦主之．

　　大靑龍湯方：
　　麻黃六兩（去節）　桂枝三兩（去皮）　甘草二兩（炙）　杏仁四十個（去皮尖）　生薑三兩（切）　大棗十二枚　石膏如　子大（碎）
　　上七味，以水九升，先煮麻黃，減二升，去上沫，內諸藥，煮取三升，去滓，溫服一升，取微似汗，汗多者，溫粉粉之．

　　小靑龍湯方：
　　麻黃三兩（去節）　芍藥三兩　五味子半升　乾薑三兩　甘草三兩（炙）細辛三兩　桂枝三兩（去皮）　半夏半升（洗）
　　上八味，以水一斗，先煮麻黃，減二升，去上沫，內諸藥，煮取三升，去滓，溫服一升．
　　膈間支飮，其人喘滿，心下　堅，面色　黑，其脈　緊，得之數十日，醫吐下之不愈，木防己湯主之．虛者卽愈，實者三日復發，復與不愈者，宜木防己湯去石膏加茯　芒硝湯主之．

　　木防己湯方：
　　木防己三兩　石膏十二枚　子大　桂枝三兩　人參四兩
　　上四味，以水六升，煮取二升，分溫再服．

　　木防己去石膏加茯　芒硝湯方：
　　木防己　桂枝各二兩　人參四兩　芒硝三合　茯　四兩
　　上五味，以水六升，煮取二升，去滓，內芒硝，再微煎，分溫再服，微利則愈．　　心下有支飮，其人苦冒眩，澤瀉湯主之．

　　澤瀉湯方：
　　澤瀉五兩　白朮二兩
　　上二味，以水二升，煮取一升，分溫再服．
　　支飮胸滿者，厚朴大黃湯主之．

　　厚朴大黃湯方：
　　厚朴一尺　大黃六兩　枳實四枚
　　上三味，以水五升，煮取二升，分溫再服．
　　支飮不得息，　　大棗瀉肺湯主之．方見肺癰中．
　　嘔家本渴，渴者爲欲解，今反不渴，心下有支飮故也，小半夏湯主之．《千金》云：「小半夏加茯　湯」．

　　小半夏湯方：
　　半夏一升　生薑半斤
　　上二味，以水七升，煮取一升半，分溫再服．
　　腹滿，口舌乾燥，此腸間有水氣，己椒　黃丸主之．

　　己椒　黃丸方：
　　防己　椒目　　　（熬）　大黃各一兩
　　上四味，末之，蜜丸如梧子大，先食飮服一丸，日三服，稍增，口中有津液，渴者加芒硝半兩．
　　卒嘔吐，心下　，膈間有水，眩悸者，小半夏加茯　湯主之．

　　小半夏加茯　湯方：
　　半夏一升　生薑半斤　茯　三兩一法四兩．
　　上三味，以水七升，煮取一升五合，分溫再服．
　　假令瘦人臍下有悸，吐涎沫而癲眩，此水也，五　散主之．

　　五　散方：澤瀉一兩一分　　　三分（去皮）　茯　三分　白朮三分　桂枝二分（去皮）
　　上五味，爲末，白飮服方寸匕，日三服，多飮暖水，汗出愈．

　　〔附方〕
　　《外臺》茯　飮：治心胸中有停痰宿水，自吐出水後，心胸間虛，氣滿，不能食，消痰氣，令能食．
　　茯　　人參　白朮各三兩　枳實二兩　橘皮二兩半　生薑四兩

　　上六味，水六升，煮取一升八合，分溫三服，如人行八九里進之．
　　咳家其脈弦，爲有水．十棗湯主之．方見上．
　　夫有支飮家，咳煩胸中痛者，不卒死，至一百日或一歲，宜十棗湯．方見上．
　　久咳數歲，其脈弱者可治；實大數者死；其脈虛者必苦冒．其人本有支飮在胸中故也．治屬飮家．
　　咳逆倚息不得臥，小靑龍湯主之．方見上．
　　靑龍湯下已，多唾口燥，寸脈　，尺脈微，手足厥逆，氣從小腹上衝胸咽，手足　，其面翕熱如醉狀，因復下流陰股，小便難，時復冒者，與茯　桂枝五味甘草湯，治其氣衝．

　　桂　五味甘草湯方：
　　茯　四兩　桂枝四兩（去皮）　甘草三兩（炙）　五味子半升
　　上四味，以水八升，煮取三升，去滓，分溫三服．
　　衝氣卽低，而反更咳，胸滿者，用桂　五味甘草湯去桂加乾薑，細辛，以治其咳滿．

　　　甘五味薑辛湯方：
　　茯　四兩　甘草　乾薑　細辛各三兩　五味子半升
　　上五味，以水八升，煮取三升去滓，溫服半升，日三服．
　　咳滿卽止，而更復渴，衝氣復發者，以細辛，乾薑爲熱藥也，服之當遂渴，而渴反止者，爲支飮也．支飮者法當冒，冒者必嘔，嘔者復內半夏以去其水．

　　桂　五味甘草去桂加薑辛夏湯方：
　　茯　四兩　甘草　細辛　乾薑各二兩　五味子　半夏各半升
　　上六味，以水八升，煮取三升，去滓，溫服半升，日三．
　　水去嘔止，其人形腫者，加杏仁主之．其證應內麻黃，以其人遂　，故不內之．若逆而內之者，必厥，所以然者，以其人血虛，麻黃發其陽故也．

　　　甘五味加薑辛半夏杏仁湯方：
　　茯　四兩　甘草三兩　五味半升　乾薑三兩　細辛三兩　半夏半升　杏仁半升（去皮尖）
　　上七味，以水一斗，煮取三升，去滓，溫服半升，日三服．
　　若面熱如醉，此爲胃熱上衝熏其面，加大黃以利之．

　　　甘五味加薑辛半杏大黃湯方：
　　茯　四兩　甘草三兩　五味半升　乾薑三兩　細辛三兩　半夏半升　杏仁半升　大黃三兩
　　上八味，以水一斗，煮取三升，去滓，溫服半升，日三服．
　　先渴後嘔，爲水停心下，此屬飮家，小半夏加茯　湯主之．方見上．


消渴小便利淋病脈證幷治第十三
　　厥陰之爲病，消渴氣上衝心，心中疼熱，飢而不欲食，食卽吐，下之不肯止．
　　寸口脈浮而遲，浮卽爲虛，遲卽爲勞；虛則衛氣不足，勞則營氣竭．
　　　陽脈浮而數，浮卽爲氣，數卽消穀而大堅一作緊，氣盛則　數，　數卽堅，堅數相搏，卽爲消渴．
　　男子消渴，小便反多，以飮一斗，小便一斗，腎氣丸主之．方見脚氣中．
　　脈浮，小便不利，微熱消渴者，宜利小便發汗，五　散主之．方見上．
　　渴欲飮水，水入則吐者，名曰水逆，五　散主之．方見上
　　渴欲飮水不止者，文蛤散主之．

　　文蛤散方：
　　文蛤五兩
　　上一味，杵爲散，以沸湯五合，和服方寸匕．
　　淋之爲病，小便如粟狀，小腹弦急，痛引臍中．
　　　陽脈數，胃中有熱，卽消穀引食，大便必堅，小便卽數．
　　淋家不可發汗，發汗則必便血．
　　小便不利者，有水氣，其人若渴，　蔞瞿麥丸主之．

　　　蔞瞿麥丸方：
　　　蔞根二兩　茯　三兩　薯　三兩　附子一枚（　）　瞿麥一兩
　　上五味，末之，煉蜜丸梧子大，飮服三丸，日三服；不知．增至七八丸，以小便利，腹中溫爲知．
　　小便不利，蒲灰散主之；滑石白魚散，茯　戎鹽湯幷主之．

　　蒲灰散方：
　　蒲灰七分　滑石三分
　　上二味，杵爲散，飮服方寸匕，日三服．

　　滑石白魚散方：
　　滑石二分　亂髮二分〔燒〕　白魚三分
　　上三味，杵爲散，飮服方寸匕，日三服．

　　茯　戎鹽湯方：
　　茯　半斤　白朮二兩　戎鹽彈丸大一枚
　　上三味
　　渴欲飮水，口乾舌燥者，白虎加人參湯主之．方見中　中．
　　脈浮發熱，渴欲飮水，小便不利者，　　湯主之．

　　　　湯方：
　　　　（去皮）　茯　　阿膠　滑石　澤瀉各一兩
　　上五味，以水四升，先煮四味，取二升，去滓，內膠　消，溫服七合，日三服．


水氣病脈證幷治第十四
　　師曰：病有風水，有皮水，有正水，有石水，有黃汗．風水其脈自浮，外證骨節疼痛，惡風；皮水其脈亦浮，外證　腫，按之沒指，不惡風，其腹如鼓，不渴，當發其汗．正水其脈　遲，外證自喘；石水其脈自　，外證腹滿不喘．黃汗其脈　遲，身發熱，胸滿，四肢頭面腫，久不愈，必致癰膿．
　　脈浮而洪，浮則爲風，洪則爲氣，風氣相搏，風强則爲隱疹，身體爲　，　爲泄風，久爲痂癩；氣强則爲水，難以俯仰，風氣相擊，身體洪腫，汗出乃愈，惡風則虛，此爲風水；不惡風者，小便通利，上焦有寒，其口多涎，此爲黃汗．
　　寸口脈　滑者，中有水氣，面目腫大有熱，名曰風水．視人之目　上微擁，如蠶新臥起狀，其頸脈動，時時咳，按其手足上，陷而不起者，風水．
　　太陽病，脈浮而緊，法當骨節疼痛，反不痛，身體反重而　，其人不渴，汗出卽愈，此爲風水．惡寒者，此爲極虛發汗得之．
　　渴而不惡寒者，此爲皮水．
　　身腫而冷，狀如周　，胸中窒，不能食，反聚痛，暮躁不得眠，此爲黃汗．痛在骨節．
　　咳而喘，不渴者，此爲脾脹，其狀如腫，發汗卽愈．
　　然諸病此者，渴而下利，小便數者，皆不可發汗．
　　裡水者，一身面目黃腫，其脈　，小便不利，故令病水．假如小便自利，此亡津液，故令渴也．越婢加朮湯主之．方見下．
　　　陽脈當伏，今反緊，本自有寒，疝　，腹中痛，醫反下之，下之卽胸滿短氣．　　　陽脈當伏，今反數，本自有熱，消穀，小便數，今反不利，此欲作水．
　　寸口脈浮而遲，浮脈則熱，遲脈則潛，熱潛相搏，名曰　．　陽脈浮而數，浮脈卽熱，數脈卽止，熱止相搏，名曰伏．　伏相搏，名曰水．　則脈絡虛，伏則小便難，虛難相搏，水走皮膚，卽爲水矣．
　　寸口脈弦而緊，弦則衛氣不行，卽惡寒，水不沾流，走於腸間．
　　少陰脈緊而　，緊則爲痛，　則爲水，小便卽難．
　　脈得諸　，當責有水，身體腫重，水病脈出者，死．
　　夫水病人，目下有臥蠶，面目鮮澤，脈伏，其人消渴．病水腹大，小便不利，其脈　絶者，有水，可下之．
　　問曰：病下利後，渴飮水，小便不利，腹滿因腫者，何也？答曰：此法當病水，若小便自利及汗出者，自當愈．
　　心水者，其身重而少氣，不得臥，煩而躁，其人陰腫．
　　肝水者，其腹大，不能自轉側，脅下腹痛，時時津液微生，小便續通．
　　肺水者，其身腫，小便難，時時鴨　．
　　脾水者，其腹大，四肢苦重，津液不生，但苦少氣，小便難．
　　腎水者，其腹大，臍腫腰痛，不得溺，陰下濕如牛鼻上汗，其足逆冷，面反瘦．　　師曰：諸有水者，腰以下腫，當利小便；腰以上腫，當發汗乃愈．
　　師曰：寸口脈　而遲，　則爲水，遲則爲寒，寒水相搏．　陽脈伏，水穀不化，脾氣衰則鶩　，胃氣衰則身腫．少陽脈卑，少陰脈細，男子則小便不利，婦人則經水不通；經爲血，血不利則爲水，名曰血分．
　　問曰：病有血分水分，何也？師曰：經水前斷，後病水，名曰血分，此病難治；先病水，後經水斷，名曰水分，此病易治．何以故？去水，其經自下．
　　問曰：病者苦水，面目身體四肢皆腫，小便不利，脈之，不言水，反言胸中痛，氣上衝咽，狀如炙肉，當微咳喘，審如師言，其脈何類？
　　師曰：寸口脈　而緊，　爲水，緊爲寒，　緊相搏，結在關元，始時尙微，年盛不覺，陽衰之後，營衛相干，陽損陰盛，結寒微動，腎氣上衝，喉咽塞　，脅下急痛．醫以爲留飮而大下之，氣擊不去，其病不除．後重吐之，胃家虛煩，咽燥欲飮水，小便不利，水穀不化，面目手足浮腫．又與　　丸下水，當時如小差，食飮過度，腫復如前，胸脅苦痛，象若奔豚，其水揚溢，則浮咳喘逆．當先攻擊衝氣，令止，乃治咳；咳止，其喘自差．先治新病，病當在後．
　　風水，脈浮身重，汗出惡風者，防己黃耆湯主之．腹痛者加芍藥．
　　防己黃耆湯方：方見濕病中．
　　風水惡風，一身悉腫，脈浮不渴，續自汗出，無大熱，越婢湯主之．

　　越婢湯方：
　　麻黃六兩　石膏半斤　生薑三兩　甘草二兩　大棗十五枚
　　上五味，以水六升，先煮麻黃，去上沫，內諸藥，煮取三升，分溫三服．惡風者加附子一枚　．風水加朮四兩．（《古今錄驗》）
　　皮水爲病，四肢腫，水氣在皮膚中，四肢　　動者，防己茯　湯主之．

　　防己茯　湯方：
　　防己三兩　黃耆三兩　桂枝三兩　茯　六兩　甘草二兩
　　上五味，以水六升，煮取二升，分溫三服．
　　裡水，越婢加朮湯主之，甘草麻黃湯亦主之．
　　越婢加朮湯方：方見上．於內加白朮四兩．又見脚氣中．

　　甘草麻黃湯方：
　　甘草二兩　麻黃四兩
　　上二味，以水五升，先煮麻黃，去上沫，內甘草，煮取三升，溫服一升，重覆汗出，不汗，再服．愼風寒．
　　水之爲病，其脈　小，屬少陰；浮者爲風，無水虛脹者，爲氣．水，發其汗卽已．脈　者宜麻黃附子湯；浮者宜杏子湯．

　　麻黃附子湯方：
　　麻黃三兩　甘草二兩　附子一枚（　）
　　上三味，以水七升，先煮麻黃，去上沫，內諸藥，煮取二升半，溫服八分，日三服．　　杏子湯方：未見，恐是麻黃杏仁甘草石膏湯．
　　厥而皮水者，蒲灰散主之．方見消渴中．
　　問曰：黃汗之爲病，身體腫，一作重．發熱汗出而渴，狀如風水，汗沾衣，色正黃如柏汁，脈自　，何從得之？師曰：以汗入水中浴，水從汗孔入得之，宜耆芍桂酒湯主之．

　　黃耆芍藥桂枝苦酒湯方：
　　黃耆五兩　芍藥三兩　桂枝三兩
　　上三味，以苦酒一升，水七升，相和，煮取三升，溫服一升，當心煩，服至六七日乃解．若心煩不止者，以苦酒阻故也．一方用美酒醯代苦酒．
　　黃汗之病，兩脛自冷；假令發熱，此屬歷節．食已汗出，又身常暮臥盜汗出者，此勞氣也．若汗出已反發熱者，久久其身必甲錯；發熱不止者，必生惡瘡．
　　若身重，汗出已輒輕者，久久必身■，■卽胸中痛，又從腰以上必汗出，下無汗，腰　弛痛，如有物在皮中狀，劇者不能食，身疼重，煩躁，小便不利，此爲黃汗，桂枝加黃耆湯主之．

　　桂枝加黃耆湯方：
　　桂枝三兩　芍藥三兩　生薑三兩　大棗十二枚　甘草　黃耆各二兩
　　上六味，以水八升，煮取三升，溫服一升，須臾飮熱稀粥一升餘，以助藥力，溫服取微汗；若不汗，更服．
　　師曰：寸口脈遲而　，遲則爲寒，　爲血不足．　陽脈微而遲，微則爲氣，遲則爲寒．寒氣不足，則手足逆冷；手足逆冷，則營衛不利；營衛不利，則腹滿脅鳴相逐；氣轉膀胱，營衛俱勞；陽氣不通卽身冷，陰氣不通卽骨疼；陽前通則惡寒，陰前通則　不仁；陰陽相得，其氣乃行，大氣一轉，其氣乃散；實則失氣，虛則遺尿，名曰氣分．
　　氣分，心下堅，大如盤，邊如旋杯，水飮所作，桂枝去芍藥加麻辛附子湯主之．

　　桂枝去芍藥加麻黃細辛附子湯方：
　　桂枝三兩　生薑三兩　甘草二兩　大棗十二枚　麻黃二兩　細辛二兩　附子一枚（　）
　　上七味，以水七升，煮麻黃，去上沫，內諸藥，煮取二升，分溫三服，當汗出，如蟲行皮中，卽愈．
　　心下堅，大如盤，邊如旋盤，水飮所作，枳朮湯主之．

　　枳朮湯方：
　　枳實七枚　白朮二兩
　　上二味，以水五升，煮取三升，分溫三服，腹中軟卽當散也．

　　〔附方〕
　　《外臺》防己黃耆湯：治風水，脈浮爲在表，其人或頭汗，表無他病，病者但下重，從腰以上爲和，腰以下當腫及陰，難以屈伸．方見風濕中．
黃疸病脈證幷治第十五
　　寸口脈浮而緩，浮則爲風，緩則爲　．　非中風．四肢苦煩，脾色必黃，瘀熱以行．　　　陽脈緊而數，數則爲熱，熱則消穀，緊則爲寒，食卽爲滿．尺脈浮爲傷腎，　陽脈緊爲傷脾．風寒相搏，食穀卽眩，穀氣不消，胃中苦濁，濁氣下流，小便不通，陰被其寒，熱流膀胱，身體盡黃，名曰穀疸．
　　額上黑，微汗出，手足中熱，薄暮卽發，膀胱急，小便自利，名曰女勞疸；腹如水狀不治．
　　心中懊■而熱，不能食，時欲吐，名曰酒疸．
　　陽明病，脈遲者，食難用飽，飽則發煩頭眩，小便必難．此欲作穀疸．雖下之，腹滿如故，所以然者，脈遲故也．
　　夫病酒黃疸，必小便不利，其候心中熱，足下熱，是其證也．
　　酒黃疸者，或無熱，靖言了了，腹滿欲吐，鼻燥；其脈浮者先吐之，　弦者先下之．
　　酒疸，心中熱，欲嘔者，吐之愈．
　　酒疸下之，久久爲黑疸，目靑面黑，心中如　蒜　狀，大便正黑，皮膚爪之不仁，其脈浮弱，雖黑微黃，故知之．
　　師曰：病黃疸，發熱煩喘，胸滿口燥者，以病發時火劫其汗，兩熱所得．然黃家所得，從濕得之．一身盡發熱而黃，　熱，熱在裡，當下之．
　　脈　，渴欲飮水，小便不利者，皆發黃．
　　腹滿，舌　黃，燥不得睡，屬黃家．舌　疑作身　．
　　黃疸之病，當以十八日爲期，治之十日以上　，反劇爲難治．
　　疸而渴者，其疸難治；疸而不渴者，其疸可治．發於陰部，其人必嘔；陽部，其人振寒而發熱也．
　　穀疸之爲病，寒熱不食，食卽頭眩，心胸不安，久久發黃爲穀疸，茵陳蒿湯主之．
　　茵陳蒿湯方：
　　茵陳蒿六兩　梔子十四枚　大黃二兩
　　上三味，以水一斗，先煮茵陳，減六升，內二味，煮取三升，去滓，分溫三服．小便當利，尿如　角汁狀，色正赤，一宿腹減，黃從小便去也．
　　黃家日　所發熱，而反惡寒，此爲女勞得之；膀胱急，少腹滿，身盡黃，額上黑，足下熱，因作黑疸，其腹脹如水狀，大便必黑，時　，此女勞之病，非水也．腹滿者難治．硝石礬石散主之．

　　硝石礬石散方：
　　硝石，礬石（燒）等分
　　上二味爲散，以大麥粥汁和服方寸匕，日三服．病隨大小便去，小便正黃，大便正黑，是候也．
　　酒黃疸，心中懊■或熱痛，梔子大黃湯主之．

　　梔子大黃湯方：
　　梔子十四枚　大黃一兩　枳實五枚　　一升
　　上四味，以水六升，煮取二升，分溫三服．
　　諸病黃家，但利其小便；假令脈浮，當以汗解之，宜桂枝加黃耆湯主之．方見水氣病中．
　　諸黃，　膏髮煎主之．

　　　膏髮煎方：
　　　膏半斤　亂髮如　子大三枚
　　上二味，和膏中煎之，髮消藥成，分再服．病從小便出．
　　黃疸病，茵陳五　散主之．一本云茵陳湯及五　散幷主之．

　　茵陳五　散方：
　　茵陳蒿末十分　五　散五分方見痰飮中．
　　上二物和，先食飮方寸匕，日三服．
　　黃疸腹滿，小便不利而赤，自汗出，此爲表和裡實，當下之，宜大黃硝石湯．

　　大黃硝石湯方：
　　大黃　黃柏　硝石各四兩　梔子十五枚　
　上四味，以水六升，煮取二升，去滓，內硝，更煮取一升，頓服．
　　黃疸病，小便色不變，欲自利，腹滿而喘，不可除熱，熱除必　．　者，小半夏湯主之．方見痰飮中．
　　諸黃，腹痛而嘔者，宜柴胡湯．必小柴胡湯，方見嘔吐中．
　　男子黃，小便自利，當與虛勞小建中湯．方見虛勞中．

　　〔附方〕
　　瓜　湯：治諸黃．方見　病中．
　　《千金》麻黃醇酒湯：治黃疸．
　　麻黃三兩
　　上一味，以美淸酒五升，煮去二升半，頓服盡．冬月用酒，春月用水煮之．


驚悸吐　下血胸滿瘀血病脈證治第十六
　　寸口脈動而弱，動卽爲驚，弱則爲悸．
　　師曰：夫脈浮，目睛暈黃，　未止．暈黃去，目睛慧了，知　今止．
　　又曰：從春至夏　者太陽，從秋至冬　者陽明．
　　　家不可汗，汗出必額上陷，脈緊急，直視不能　，不得眠．
　　病人面無色，無寒熱．脈　弦者，　；浮弱，手按之絶者，下血，煩咳者，必吐血．
　　夫吐血，咳逆上氣，其脈數而有熱，不得臥者，死．
　　夫酒客咳者，必致吐血，此因極飮過度所致也．
　　寸口脈弦而大，弦則爲減，大則爲　，減則爲寒，　則爲虛，寒虛相擊，此名曰革，婦人則半産漏下，男子則亡血．
　　亡血不可發其表，汗出卽寒栗而振．
　　病人胸滿，唇　舌靑，口燥，但欲漱水不欲嚥，無寒熱，脈微大來遲，腹不滿，其人言我滿，爲有瘀血．
　　病者如熱狀，煩滿，口乾燥而渴，其脈反無熱，此爲陰伏，是瘀血也，當下之．　　火邪者，桂枝去芍藥加蜀漆牡蠣龍骨救逆湯主之．

　　桂枝救逆湯方：
　　桂枝三兩（去皮）　甘草二兩（炙）　生薑三兩　牡蠣五兩（熬）　龍骨四兩　大棗十二枚　蜀漆三兩（洗去腥）
　　上爲末，以水一斗二升，先煮蜀漆，減二升，內諸藥，煮取三升，去滓，溫服一升．　　心下悸者，半夏麻黃丸主之．

　　半夏麻黃丸方：
　　半夏　麻黃等分
　　上二味，末之，煉蜜和丸小豆大，飮服三丸，日三服．
　　吐血不止者，柏葉湯主之．

　　柏葉湯方：
　　柏葉　乾薑各三兩　艾三把
　　上三味，以水五升，取馬通汁一升，合煮，取一升，分溫再服．
　　下血，先便後血，此遠血也，黃土湯主之．

　　黃土湯方：亦主吐血　血．
　　甘草　乾地黃　白朮　附子（　）　阿膠　黃芩各三兩　　中黃土半斤
　　上七味，以水八升，煮取三升，分溫二服．
　　下血，先血後便，此近血也，赤小豆當歸散主之．方見狐惑中．
　　心氣不足，吐血，　血，瀉心湯主之．
　　瀉心湯方：亦治　亂．
　　大黃二兩　黃連　黃芩各一兩
　　上三味，以水三升，煮取一升，頓服之．


嘔吐　下利病脈證治第十七
　　夫嘔家有癰膿，不可治嘔，膿盡自愈．
　　嘔家本渴，今反不渴者，以心下有支飮故也，此屬支飮．
　　病人脈數，數爲熱，當消穀引食，而反吐者，何也？師曰：以發其汗，令陽微，膈氣虛，脈乃數，數爲客熱，不能消穀，胃中虛冷故也．
　　脈弦者，虛也，胃氣無餘，朝食暮吐，變爲胃反．寒在於上，醫反下之，今脈反弦，故名曰虛．
　　寸口脈微數，微則無氣，無氣則營虛，營虛則血不足，血不足則胸中冷．
　　　陽脈浮而　，浮則爲虛，　則傷脾，脾傷則不磨，朝食暮吐，暮食朝吐，宿穀不化，名曰胃反．脈緊而　，其病難治．
　　病人欲吐者，不可下之．
　　　而腹滿，視其前後，知何部不利，利之卽愈．
　　嘔而胸滿者，茱萸湯主之．

　　茱萸湯方：
　　吳茱萸一升，人參三兩　生薑六兩　大棗十二枚．
　　上四味，以水五升，煮取三升，溫服七合，日三服．
　　乾嘔，吐涎沫，頭痛者，茱萸湯主之．方見上．
　　嘔而腸鳴，心下　者，半夏瀉心湯主之．

　　半夏瀉心湯：
　　半夏半升（洗）　黃芩三兩　乾薑三兩　人參三兩　黃連一兩　大棗十二枚　甘草三兩（炙）
　　上七味，以水一斗，煮取六升，去滓，再取三升，溫服一升，日三服．
　　乾嘔而利者，黃芩加半夏生薑湯主之．

　　黃芩加半夏生薑湯方：
　　黃芩三兩　甘草二兩（炙）　芍藥二兩　半夏半升，　生薑三兩　大棗十二枚
　　上六味，以水一斗，煮取三升，去滓，溫服一升，日再夜一服．
　　諸嘔吐，穀不得下者，小半夏湯主之．方見痰飮中．
　　嘔吐而病在膈上，後思水者，解，急與之．思水者，　　散主之．

　　　　散方：
　　　　　茯　　白朮各等分
　　上三味，杵爲散，飮服方寸匕，日三服．
　　嘔而脈弱，小便後利，身有微熱，見厥者，難治，四逆湯主之．

　　四逆湯方：
　　附子（生用）一枚　乾薑一兩半　甘草二兩（炙）
　　上三味，以水三升，煮取一升二合，去滓，分溫再服．强人可大附子一枚，乾薑三兩．
　　嘔而發熱者，小柴胡湯主之．

　　小柴胡湯方：
　　柴胡半斤　黃芩三兩　人參三兩　甘草三兩　半夏半斤　生薑三兩　大棗十二枚　　上七味，以水一斗二升，煮取六升，去滓，再煎取三升，溫服一升，日三服．
　　胃反嘔吐者，大半夏湯主之．《千金》云：治胃反不受食，食入卽吐．《外臺》云：治嘔，心下　硬者．

　　大半夏湯方：
　　半夏二升（洗完用）　人參三兩　白蜜一升
　　上三味，以水一斗二升，和蜜揚之二百四十遍，煮取二升半，溫服一升，餘分再服．　　食已卽吐者，大黃甘草湯主之．《外臺》方，又治吐水．

　　大黃甘草湯方：
　　大黃四兩　甘草一兩
　　上二味，以水三升，煮取一升，分溫再服．
　　胃反，吐而渴欲飮水者，茯　澤瀉湯主之．

　　茯　澤瀉湯方：《外臺》云：治消渴脈絶，胃反吐食之，有小麥一升．
　　茯　半斤　澤瀉四兩　甘草二兩　桂枝二兩　白朮三兩　生薑四兩
　　上六味，以水一斗，煮取三升，內澤瀉，再煮取二升半，溫服八合，日三服．
　　吐後，渴欲得水而貪飮者，文蛤湯主之．兼主微風，脈緊，頭痛．

　　文蛤湯方：
　　文蛤五兩　麻黃三兩　甘草三兩　生薑三兩　石膏五兩　杏仁五十枚　大棗十二枚　　上七味，以水六升，煮取二升，溫服一升，汗出卽愈．
　　乾嘔，吐逆，吐涎沫，半夏乾薑散主之．

　　半夏乾薑散方：
　　半夏　乾薑等分
　　上二味，杵爲散，取方寸匕，漿水一升半，煎取七合，頓服之．
　　病人胸中似喘不喘，似嘔不嘔，似　不　，徹心中　　然無奈者，生薑半夏湯主之．

　　生薑半夏湯方：
　　半夏半升，生薑汁一升
　　上二味，以水三升，煮半夏取二升，內生薑汁，煮取一升半，小冷，分四服，日三夜一服，嘔止，停後服．
　　乾嘔　，若手足厥者，橘皮湯主之．

　　橘皮湯方：
　　橘皮四兩　生薑半斤
　　上二味，以水七升，煮取三升，溫服一升，下咽卽愈．
　　　逆者，橘皮竹茹湯主之．

　　橘皮竹茹湯方：
　　橘皮二升，竹茹二升，大棗三十枚，人參一兩，生薑半斤，甘草五兩．
　　上六味，以水一斗，煮取三升，溫服一升，日三服．
　　夫六腑氣絶於外者，手足寒，上氣，脚縮；五臟氣絶於內者，利不禁，下甚者，手足不仁．
　　下利脈　弦者，下重；脈大者，爲未止；脈微弱數者，爲欲自止，雖發熱不死．　　下利，手足厥冷，無脈者，灸之不溫．若脈不還，反微喘者，死．少陰負　陽者，爲順也．
　　下利有微熱而渴，脈弱者，今自愈．
　　下利脈數，有微熱汗出，今自愈；設脈緊爲未解．
　　下利脈數而渴者，今自愈；設不差，必　膿血，以有熱故也．
　　下利脈反弦，發熱身汗者，自愈．
　　下利氣者，當利其小便．
　　下利，寸脈反浮數，尺中自　者，必　膿血．
　　下利淸穀，不可攻其表，汗出必脹滿．
　　下利，脈　而遲，其人面少赤，身有微熱，下利淸穀者，必鬱冒汗出而解，其人必微厥，所以然者，其面戴陽，下虛故也．
　　下利後脈絶，手足厥冷，　時脈還，手足溫者生，脈不還者死．
　　下利腹脹滿，身體疼痛者，先溫其裡，乃攻其表，溫裡宜四逆湯，攻表宜桂枝湯．　　四逆湯方：方見上．

　　桂枝湯方：
　　桂枝三兩（去皮）　芍藥三兩　甘草二兩（炙）　生薑三兩　大棗十二枚
　　上五味，●咀，以水七升，微火煮取三升，去滓，適寒溫服一升，服已須臾，　稀粥一升，以助藥力，溫覆令一時許，遍身●●微似有汗者，益佳，不可令如水淋　，若一服汗出病　，停後服．
　　下利，三部脈皆平，按之心下堅者，急下之，宜大承氣湯．
　　下利脈遲而滑者，實也，利未欲止，急下之，宜大承氣湯．
　　下利脈反滑者，當有所去，下乃愈，宜大承氣湯．
　　下利已差，至其年月日時復發者，以病不盡故也．當下之，宜大承氣湯．
　　下利　語者，有燥屎也，小承氣湯主之．

　　小承氣湯方：
　　大黃四兩　厚朴二兩（炙）　枳實大者三枚（炙）
　　上三味，以水四升，煮取一升二合，去滓，分溫二服，得利則止．
　　下利便膿血者，桃花湯主之．

　　桃花湯方：
　　赤石脂一升（一半挫，一半篩末）　乾薑一兩　粳米一升
　　上三味，以水七升，煮令米熟，去滓，溫服七合，內赤石脂末方寸匕，日三服．若一服愈，餘勿服．
　　熱利下重者，白頭翁湯主之．

　　白頭翁湯方：
　　白頭翁二兩　黃連三兩，黃柏三兩　秦皮三兩
　　上四味，以水七升，煮取二升，去滓，溫服一升，不愈，更服．
　　下利後更煩，按之心下濡者，爲虛煩也，梔子　湯主之．

　　梔子　湯方：
　　梔子十四枚，香　四合（綿　）
　　上二味，以水四升，先煮梔子得二升半，內　，煮取一升半，去滓，分二服，溫進一服，得吐則止．
　　下利淸穀，裡寒外熱，汗出而厥者，通脈四逆湯主之．

　　通脈四逆湯方：
　　用大附子一枚（生用）　乾薑三兩（强人可四兩）　甘草二兩（炙）
　　上三味，以水三升，煮取一升二合，去滓，分溫再服．
　　下利肺痛，紫參湯主之．

　　紫參湯方：
　　紫參半斤　甘草三兩
　　上二味，以水五升，先煮紫參，取二升，內甘草，煮取一升半，分溫三服．（疑非仲景方）
　　氣利，訶黎勒散主之．

　　訶黎勒散方：
　　訶黎勒十枚（　）
　　上一味，爲散，粥飮和，頓服．疑非仲景方．

　　〔附方〕
　　《千金翼》小承氣湯：治大便不通，　數　語．
　　《外臺》黃芩湯：治乾嘔下利．
　　黃芩三兩　人參三兩　　　　乾薑三兩　桂枝一兩　大棗十二枚，半夏半斤．
　　上六味，以水七升，煮取三升，溫分三服．


瘡癰腸癰浸淫病脈證幷治第十八
　　諸浮數脈，應當發熱，而反　淅惡寒，若有痛處，當發其癰．
　　師曰：諸癰腫，欲知有膿無膿，以手掩腫上，熱者爲有膿，不熱者爲無膿．
　　腸癰之爲病，其身甲錯，腹皮急，按之濡，如腫狀，腹無積聚，身無熱，脈數，此爲腹內有癰膿，薏苡附子敗醬散主之．

　　薏苡附子敗醬散方：
　　薏苡仁十分　附子二分　敗醬五分
　　上三味，杵爲末，取方寸匕，以水二升，煎減半，頓服，小便當下．
　　腸癰者，少腹腫　，按之卽痛如淋，小便自調，時時發熱，自汗出，復惡寒，其脈遲緊者，膿未成，可下之，當有血．脈洪數者，膿已成，不可下也，大黃牡丹湯主之．

　　大黃牡丹湯方：
　　大黃四兩　牡丹一兩　桃仁五十枚　瓜子半升　芒硝三合
　　上五味，以水六升，煮取一升，去滓，內芒硝，再煎沸，頓服之，有膿當下，如無膿，當下血．
　　問曰：寸口脈浮微而　，法當亡血，若汗出，設不汗者云何？答曰：若身有瘡，被刀斧所傷，亡血故也．
　　病金瘡，王不留行散主之．

　　王不留行散方：
　　王不留行十分（八月八日採）　　　細葉十分（七月七日採）　桑東南根白皮十分（三月三日採）　甘草十八分　川椒三分（除目及閉口，去汗）黃芩二分　乾薑二分　厚朴二分　芍藥二分
　　上九味，桑根皮以上三味燒灰存性，勿令灰過，各別杵篩，合治之爲散，服方寸匕．小瘡卽粉之，大瘡但服之，産後亦可服．如風寒，桑東根勿取之；前三物，皆陰乾百日．

　　排膿散方：
　　枳實十六枚　芍藥六分　桔梗二分
　　上三味，杵爲散，取　子黃一枚，以藥散與　黃相等，　和令相得，飮和服之，日一服．

　　排膿湯方：
　　甘草二兩　桔梗三兩　生薑一兩　大棗十枚
　　上四味，以水三升，煮取一升，溫服五合，日再服．
　　浸淫瘡，從口流向四肢者，可治；從四肢流來入口者，不可治．
　　浸淫瘡，黃連粉主之．方未見．



　蹶手指臂腫轉筋陰狐疝　蟲病脈證治第十九
　　師曰：病　蹶，其人但能前，不能　，刺●入二寸，此太陽經傷也．
　　病人常以手指臂腫動，此人身體■■者，藜蘆甘草湯主之．
　　藜蘆甘草湯方：未見
　　轉筋之爲病，其人臂脚直，脈上下行，微弦．轉筋入腹者，　矢白散主之．
　　　矢白散方：
　　　矢白
　　上一味，爲散，取方寸匕，以水六合，和，溫服．
　　陰狐疝氣者，偏有大小，時時上下，蜘蛛散主之．

　　蜘蛛散方：
　　蜘蛛十四枚（熬焦）　桂枝半兩
　　上二味，爲散，取八分一匕，飮和服，日再服．蜜丸亦可．
　　問曰：病腹痛有蟲，其脈何以別之？師曰：腹中痛，其脈當　，若弦，反洪大，故有蛔蟲．
　　蛔蟲之爲病，令人吐涎，心痛，發作有時，毒藥不止，甘草粉蜜湯主之．

　　甘草粉蜜湯方：
　　甘草二兩　粉一兩　蜜四兩
　　上三味，以水三升，先煮甘草，取二升，去滓，內粉，蜜，攪令和，煎如薄粥，溫服一升，差卽止．
　　蛔厥者，當吐蛔，令病者靜而復時煩，此爲臟寒，蛔上入膈，故煩，須臾復止，得食而嘔，又煩者，蛔聞食臭出，其人當自吐蛔．
　　蛔厥者，烏梅丸主之．

　　烏梅丸方：
　　烏梅三百個　細辛六兩　乾薑十兩　黃連一斤　當歸四兩　附子六兩（　）　川椒四兩（去汗）　桂枝六兩　人參六兩　黃柏六兩
　　上十味，異搗篩，合治之，以苦酒漬烏梅一宿，去核，蒸之五升米下，飯熟搗成泥，和藥令相得，內臼中，與蜜杵二千下，丸如梧子大．先食飮服十丸，日三服，稍加至二十丸．禁生冷滑臭等食．



婦人妊娠病脈證幷治第二十
　　師曰：婦人得平脈，陰脈小弱，其人渴，不能食，無寒熱，名妊娠，桂枝湯主之．方見下利中．於法六十日當有此證；設有醫治逆者，　一月加吐下者，則絶之．
　　婦人宿有　病，經斷未及三月，而得漏下不止，胎動在臍上者，爲　痼害．妊娠六月動者，前三月經水利時，胎也．下血者，後斷三月　也．所以血不止者，其　不去故也，當下其　，桂枝茯　丸主之．

　　桂枝茯　丸方：
　　桂枝　茯　　牡丹（去心）　芍藥　桃仁（去皮尖熬）各等分
　　上五味，末之，煉蜜和丸，如　屎大，每日食前服一丸，不知，加至三丸．
　　婦人懷娠六七月，脈弦發熱，其胎愈脹，腹痛惡寒者，少腹如扇，所以然者，子臟開故也，當以附子湯溫其臟．方未見．
　　師曰：婦人有漏下者，有半産後因續下血都不絶者，有妊娠下血者，假令妊娠腹中痛，爲胞阻，膠艾湯主之．

　　芎歸膠艾湯方：一方加乾薑一兩．胡氏治婦人胞動，無乾薑．
　　芎　　阿膠　甘草各二兩　艾葉　當歸各三兩　芍藥四兩　乾地黃
　　上七味，以水五升，淸酒三升，合煮取三升，去滓，內膠，令消盡，溫服一升，日三服，不差，更作．
　　婦人懷妊，腹中●痛，當歸芍藥散主之．

　　當歸芍藥散方：
　　當歸三兩　芍藥一斤（一作六兩）　茯　四兩　白朮四兩　澤瀉半斤　芎　半斤（作三兩）
　　上六味，杵爲散，取方寸匕，酒和，日三服．
　　妊娠嘔吐不止，乾薑人參半夏丸主之．

　　乾薑人參半夏丸方：
　　乾薑　人參各一兩　半夏二兩
　　上三味，末之，以生薑汁糊爲丸，如梧桐子大，飮服十丸，日三次．
　　妊娠，小便難，飮食如故，當歸貝母苦參丸主之．
　　當歸貝母苦參丸方：男子加滑石半兩．
　　當歸四兩　貝母四兩　苦參四兩
　　上三味，末之，煉蜜丸如小豆大，飮服三丸，加至十丸．
　　妊娠有水氣，身重，小便不利，　淅惡寒，起卽頭眩，葵子茯　散主之．

　　葵子茯　散方：
　　葵子一斤　茯　三兩
　　上二味，杵爲散，飮服方寸匕，日三服，小便利則愈．
　　婦人妊娠，宜常服當歸散主之．

　　當歸散方：
　　當歸　黃芩　芍藥　芎　各一斤　白朮半斤
　　上五味，杵爲散，酒服方寸匕，日再服，妊娠常服卽易産，胎無苦疾，産後百病悉主之．
　　妊娠養胎，白朮散主之．
　　白朮散方：見《外臺》．
　　白朮　芎　　蜀椒三分去汗　牡蠣
　　上四味，杵爲散，酒服一錢匕，日三服，夜一服．但苦痛，加芍藥；心下毒痛，倍加芎　；心煩吐痛，不能食飮，加細辛一兩，半夏大者二十枚．服之後，更以醋漿水服之．若嘔，以醋漿水服之；復不解者，小麥汁服之．已後渴者，大麥粥服之，病雖愈，服之勿置．
　　婦人傷胎，懷身腹滿，不得小便，從腰以下重，如有水氣狀．懷身七月，太陰當養不養，此心氣實，當刺瀉勞宮及關元，小便微利則愈．見玉函．


婦人産後病脈證治第二十一
　　問曰：新産婦人有三病，一者病痙，二者病鬱冒，三者大便難，何謂也．師曰：新産血虛，多汗出，喜中風，故令病痙；亡血復汗，寒多，故令鬱冒；亡津液，胃燥，故大便難．
　　産婦鬱冒，其脈微弱，嘔不能食，大便反堅，但頭汗出．所以然者，血虛而厥，厥而必冒．冒家欲解，必大汗出．以血虛下厥，孤陽上出，故頭汗出，所以産婦喜汗出者，亡陰血虛，陽氣獨盛，故當汗出，陰陽乃復．大便堅，嘔不能食，小柴胡湯主之．方見嘔吐中．
　　病解能食，七八日更發熱者，此爲胃實，大承氣湯主之．方在痙病中．
　　産後腹中●痛，當歸生薑羊肉湯主之，幷治腹中寒疝，虛勞不足．
　　當歸生薑羊肉湯方：見寒疝中．
　　産後腹痛，煩滿不得臥，枳實芍藥散主之．

　　枳實芍藥散方：
　　枳實（燒令黑，勿太過）芍藥等分．
　　上二味，杵爲散，服方寸匕，日三服，　主癰膿，以麥粥下之．
　　産婦腹痛，法當以枳實芍藥散，假令不愈者，此爲腹中有瘀血著臍下，宜下瘀血湯主之，亦主經水不利．

　　下瘀血湯方：
　　大黃二兩　桃仁二十枚　●蟲二十枚（熬，去足）
　　上三味，末之，煉蜜和爲四丸，以酒一升，煎一丸，取八合頓服之，新血下如豚肝．　　産後七八日，無太陽證，少腹堅痼，此惡露不盡，不大便，煩躁發熱，切脈微實，更倍發熱，日　時煩躁者，不食，食則　語，至夜卽愈，宜大承氣湯主之，熱在裡，結在膀胱也．方見痙病中．
　　産後風，續之數十日不解，頭微痛，惡寒，時時有熱，心下悶，乾嘔，汗出，雖久，陽旦證續在耳，可與陽旦湯．卽桂枝湯．方見下利．
　　産後中風，發熱正面赤，喘而頭痛，竹葉湯主之．

　　竹葉湯方：
　　竹葉一把　葛根三兩　防風一兩　桔梗一兩　桂枝一兩　人參一兩　甘草一兩　附子一枚（　）　大棗十五枚　生薑五兩
　　上十味，以水一斗，煮取二升半，分溫三服，溫覆使汗出，頸項强，用大附子一枚，破之如豆大，煎藥揚去沫．嘔者加半夏半升洗．
　　婦人乳中虛，煩亂嘔逆，安中益氣，竹皮大丸主之．

　　竹皮大丸方：
　　生竹茹二分　石膏二分　桂枝一分　甘草七分　白薇一分
　　上五味，末之，棗肉和丸彈子大，以飮服一丸，日三夜二服．有熱者倍白薇，煩喘者加柏實一分．
　　産後下利虛極，白頭翁加甘草阿膠湯主之．

　　白頭翁加甘草阿膠湯方：
　　白頭翁二兩　甘草二兩　阿膠二兩　秦皮三兩　黃連三兩　柏皮三兩
　　上六味，以水七升，煮取二升半，內膠令消盡，分溫三服．

　　〔附方〕
　　《千金》三物黃芩湯，治婦人在草　，自發露得風，四肢苦煩熱，頭痛者與小柴胡湯，頭不痛但煩者，此湯主之．
　　黃芩一兩　苦參二兩　乾地黃四兩　　上三味，以水八升，煮取二升，溫服一升，多吐下蟲．

　　《千金》內補當歸建中湯：治婦人産後虛羸不足，腹中刺痛不止，吸吸少氣，或苦少腹急，摩痛引腰背，不能食飮，産後一月，日得服四，五劑爲善，令人强壯宜．
　　當歸四兩　桂枝三兩　芍藥六兩　生薑三兩　甘草一兩　大棗十二枚
　　上六味，以水一斗，煮取三升，分溫三服，一日令盡．若大虛加飴糖六兩，湯成內之，於火上暖令飴消，若去血過多，崩傷內　不止，加地黃六兩，阿膠二兩，合成八味，湯成內阿膠，若無當歸，加芎　代之，若無生薑，以乾薑代之．


婦人雜病脈證幷治第二十二
　　婦人中風，七八日續來寒熱，發作有時，經水適斷，此爲熱入血室，其血必結，故使如　狀，發作有時，小柴胡湯主之．方見嘔吐中．
　　婦人傷寒發熱，經水適來，晝日明了暮則　語，如見鬼狀者，此爲熱入血室，治之無犯胃氣及上二焦，必自愈．
　　婦人中風，發熱惡寒，經水適來，得之七八日，熱除脈遲，身　和，胸脅滿，如結胸狀，●語者，此爲熱入血室也，當刺期門，隨其實而取之．
　　陽明病，下血●語者，此爲熱入血室，但頭汗出，當刺期門，隨其實而瀉之，　然汗出者愈．
　　婦人咽中如有炙　，半夏厚朴湯主之．
　　半夏厚朴湯方：《千金》作胸滿，心下堅，咽中帖帖，如有炙肉，吐之不出，呑之不下．
　　半夏一升　厚朴三兩　茯　四兩　生薑五兩　乾蘇葉二兩
　　上五味，以水七升，煮取四升，分服四服，日三夜一服．
　　婦人臟躁，喜悲傷欲哭，象如神靈所作，數欠伸，甘麥大棗湯主之．

　　甘麥大棗湯方：
　　甘草三兩　小麥一升　大棗十枚
　　上三味，以水六升，煮取三升，溫分三服，亦補脾氣．
　　婦人吐涎沫，醫反下之，心下卽　，當先治其吐涎沫，小靑龍湯主之，涎沫止，乃治　，瀉心湯主之．
　　小靑龍湯方：見痰飮中．
　　瀉心湯方：見驚悸中．
　　婦人之病，因虛，積冷，結氣，爲諸經水斷絶，至有歷年，血寒積結，胞門寒傷，經絡凝堅．
　　在上嘔吐涎唾，久成肺癰，形體損分．在中盤結，繞臍寒疝；或兩脅疼痛，與臟相連；或結熱中，痛在關元，脈數無瘡，肌若魚鱗時著男子，非止女身．在下未多，經候不勻，令陰　痛，少腹惡寒；或引腰脊，下根氣街，氣衝急痛，膝脛疼煩．奄忽眩冒，狀如厥癲；或有憂慘，悲傷多嗔，此皆帶下，非有鬼神．
　　久則羸瘦，脈虛多寒；三十六病，千變萬端；審脈陰陽，虛實緊弦；行其針藥，治危得安；其雖同病，脈各異源，子當辨記，勿謂不然．
　　婦人年五十所，病下利數十日不止，暮卽發熱，少腹裡急，腹滿，手掌煩熱，唇口乾燥，何也？師曰：此病屬帶下，何以故？曾經半産，瘀血在少腹不去．何以知之？其證唇口乾燥，故知之．當以溫經湯主之．

　　溫經湯方：
　　吳茱萸三兩　當歸二兩　芎　二兩　芍藥二兩　人參二兩　桂枝二兩　阿膠二兩　生薑二兩　牡丹皮（去心）二兩　甘草二兩　半夏半升　麥門冬一升（去心）
　　上十二味，以水一斗，煮取三升，分溫三服，亦主婦人少腹寒，久不受胎；兼取崩中去血，或月水來過多，及至期不來．
　　帶下經水不利，少腹滿痛，經一月再見者，土瓜根散主之．

　　土瓜根散方：陰■腫亦主之．
　　土瓜根三兩　芍藥三兩　桂枝三兩　●蟲三兩
　　上四味，杵爲散，酒服方寸匕，日三服．
　　寸口脈弦而大，弦則爲減，大則爲　，減則爲寒，　則爲虛，寒虛相搏，此名曰革，婦人則半産漏下，旋覆花湯主之．
　　旋覆花湯方：見五藏風寒積聚篇．
　　婦人陷經，漏下黑不解，膠薑湯主之．臣億等校諸本無膠薑湯方，想是前妊娠中膠艾湯．
　　婦人少腹滿如敦狀，小便微難而不渴，生後者，此爲水與血俱結血室也，大黃甘遂湯主之．

　　大黃甘遂湯方：
　　大黃四兩　甘遂二兩　阿膠二兩
　　上三味，以水三升，煮取一升，頓服之，其血當下．
　　婦人經水不利下，抵當湯主之．（亦治膀胱滿急有瘀血者．）

　　抵當湯方：
　　水蛭二十個（熬）　■蟲三十枚（熬，去翅足）　桃仁二十個（去皮尖）大黃三兩（酒浸）
　　上四味，爲末，以水五升，煮取三升，去滓，溫服一升．
　　婦人經水閉不利，臟堅癖不止，中有乾血，下白物，礬石丸主之．

　　礬石丸方：
　　礬石三分（燒）　杏仁一分
　　上二味，末之，煉蜜和丸，棗核大，內臟中，劇者再內之．
　　婦人六十二種風，及腹中血氣刺痛，紅藍花酒主之．

　　紅藍花酒方：疑非仲景方．
　　紅藍花一兩
　　上一味，以酒一大升，煎減半，頓服一半，未止再服．
　　婦人腹中諸疾痛，當歸芍藥散主之．

　　當歸芍藥散方：見前妊娠中
　　婦人腹中痛，小建中湯主之．
　　小建中湯方：見虛勞中．
　　問曰：婦人病飮食如故，煩熱不得臥，而反倚息者，何也？師曰：此名轉胞，不得溺也．以胞系了戾，故致此病．但利小便則愈，宜腎氣丸主之．方見虛勞中．
　　蛇床子散方，溫陰中坐藥．

　　蛇床子散方：
　　蛇床子仁
　　上一味，末之，以白粉少許，和合相得，如棗大，棉　內之，自然溫．
　　少陰脈滑而數者，陰中卽生瘡，陰中蝕瘡爛者，狼牙湯洗之．

　　狼牙湯方：
　　狼牙三兩
　　上一味，以水四升，煮取半升，以綿纏筋如繭浸湯瀝陰中，日四遍．
　　胃氣下泄，陰吹而正暄，此穀氣之實也，膏髮煎導之．

　　膏髮煎方：（見黃疸中）

　　小兒疳蟲蝕齒方：疑非仲景方．
　　雄黃　　　
　　上二味，末之，取臘月　脂溶，以槐枝綿　頭四五枚，點藥烙之．


雜療方第二十三
　　退五臟虛熱，四時加減柴胡飮子方：
　　冬三月加柴胡八分　白朮八分　陳皮五分　大腹檳　四枚　皮子用　生薑五分　桔梗七分　春三月加枳實　減白朮共六味　夏三月加生薑三分　枳實五分　甘草三分共八味　秋三月加陳皮三分共六味
　　上各●咀，分爲三貼，一貼以水三升，煮取二升，分溫三服；如人行四五里進一服，如四體壅，添甘草少許，每貼分作三小貼，每小貼以水一升，煮取七合，溫服，再合滓爲一服．重煮，都成四服．疑非仲景方．

　　長服訶黎勒丸方：疑非仲景方．
　　訶黎勒　　陳皮　厚朴各三兩
　　上三味，末之，煉蜜丸如梧子大，酒飮服二十丸，加至三十丸．

　　三物備急丸方：見《千金》司空裴秀爲散用亦可．先和成汁，乃傾口中，令從齒間得入，至良驗．
　　大黃一兩　乾薑一兩　巴豆一兩　去皮心熬，外硏如脂
　　上藥各須精新，先搗大黃，乾薑爲末，硏巴豆內中，合治一千杵，用爲散，蜜和丸亦佳，密器中貯之，莫令歇．主心腹諸卒暴百病，若中惡客　，心腹脹滿，卒痛如錐刺，氣急口　，停尸卒死者，以煖水苦酒服大豆許三四丸，或不下，捧頭起，灌令下咽，須臾當差，如未差，更與三丸，當腹中鳴，卽吐下便差．若口　，亦須折齒灌之．

　　治傷寒令愈不復，紫石寒食散方：見《千金翼》．
　　紫石英　白石英　赤石脂　鐘乳硏煉　　蔞根　防風　桔梗　文蛤　鬼臼各十分　太乙餘糧十分燒　乾薑　附子　去皮　桂枝去皮各四分
　　上十三味，杵爲散，酒服方寸匕．

　　救卒死方：
　　　搗汁，灌鼻中．

　　又方：
　　雄　冠，割取血，管吹內鼻中．
　　　脂如　子大，苦酒一升，煮沸灌喉中．
　　　肝及血，塗面上，以灰圍四旁，立起．
　　大豆二七粒，以　子白幷酒和，盡以呑之．

　　救卒死而壯熱者方：
　　礬石半斤，以水一斗半煮消，以漬脚，令沒　．

　　救卒死而目閉者方：
　　騎牛臨面，搗　汁灌耳中，吹　莢末鼻中，立效．

　　救卒死而張口反折者方：
　　灸手足兩爪後十四壯了，飮以五毒諸膏散．有巴豆者．

　　救卒死而四肢不收，失便者方：
　　馬屎一升，水三斗，煮取二斗以洗之，又取牛洞稀糞也一升，溫酒灌口中．灸心下一寸，臍上三寸，臍下四寸，各一百壯，差．

　　救小兒卒死而吐利，不知是何病方：
　　狗屎一丸，絞取汁以灌之；無濕者，水煮乾者，取汁．
　　尸蹶，脈動而無氣，氣閉不通，故靜而死也，治方：脈證見上卷．菖蒲屑，內鼻兩孔中吹之，令人以桂屑著舌下．

　　又方：
　　剔取左角髮方寸，燒末，酒和，灌令入喉立起．
　　救卒死，客　死，還魂湯主之方．《千金方》云：主卒　鬼擊飛尸，諸奄忽氣絶，無復覺，或已無脈，口　拗不開，去齒下湯．湯下口不下者，分病人髮左右，捉■肩引之．藥下復增取一升，須臾立蘇．
　　麻黃三兩　去節．一方四兩　杏仁去皮尖，七十個　甘草一兩炙《千金》用桂心二兩．
　　上三味，以水八升，煮取三升，去滓，分令嚥之，通治諸感　．

　　又方：
　　　根一把　烏梅二七個　吳茱萸半升，炒
　　上三味，以水一斗煮之，以病人櫛內中，三沸，櫛浮者生，　者死，煮取三升，去滓分飮之．
　　救自縊死，旦至暮，雖已冷，必可治；暮至旦，小難也，恐此當言陰氣盛故也．然夏時夜短於晝，又熱，猶應可治．又云：心下若微溫者，一日以上，猶可治之方．
　　徐徐抱解，不得截繩，上下安被臥之，一人以脚踏其兩肩，手少挽其髮，常弦弦勿縱之；一人以手按據胸上，數動之；一人摩　臂脛，屈伸之．若已　，但漸漸强屈之，幷按其腹，如此一炊頃，氣從口出，呼吸眼開，而猶引按莫置，亦勿苦勞之，須臾，可少與桂枝湯及粥淸，含與之，令濡喉，漸漸能嚥，及稍止，若向令兩人以管吹其兩耳，■好，此法最善，無不活也．

　　凡中　死，不可使得冷，得冷便死，療之方：
　　屈草帶，繞　人臍，使三兩人溺其中，令溫．亦可用熱泥和屈草，亦可　瓦碗底，按及車缸，以著　人，取令溺須得流去，此謂道路窮，卒無湯當令溺其中，欲使多人溺，取令溫，若湯，便可與之，不可泥及車缸，恐此物冷，　旣在夏月，得熱泥土，暖車缸，亦可用也．

　　救溺死方：
　　取　中灰兩石餘，以埋人，從頭至足，水出七孔，卽活．
　　上療自縊溺　之法幷出自張仲景爲之，其意殊絶，殆非常情所及，本草所能關，實救人之大術矣，傷寒家數有　病，非此遇熱之　．見《外臺》《　後》目．

　　治馬墜及一切筋骨損方：見《　後方》．
　　大黃一兩，切浸湯成下　緋帛如手大燒灰　　亂髮如　子大燒灰用　久用炊單布一尺，燒灰　敗蒲一握三寸　桃仁四十九枚，去皮尖熬　甘草如中指節，炙　．
　　上七味，以童子小便，量多少，煎成湯，內酒一大盞，次下大黃，去滓，分溫三服，先　敗蒲席半領，煎湯浴，衣被蓋覆，斯須，通利數行，痛楚立差，利及浴水赤，勿怪，卽瘀血也．



禽獸魚蟲禁忌幷治第二十四
　　凡飮食滋味以養於生，食之有妨，反能爲害，自非服藥煉液，焉能不飮食乎？切見時人，不閑調攝，疾　競起；若不因食而生，苟全其生，須知切忌者矣．所食之味，有與病相宜，有與身爲害，若得宜則益體，害則成疾，以此致危，例皆難療．凡煮藥飮汁以解毒者，雖云救急，不可熱飮，諸毒病，得熱更甚，宜冷飮之．
　　肝病禁辛，心病禁鹹，脾病禁酸，肺病禁苦，腎病禁甘．春不食肝，夏不食心，秋不食肺，冬不食腎，四季不食脾．辯曰：春不食肝者，爲肝氣王，脾氣敗，若食肝，則又補肝，脾氣敗尤甚，不可救，又肝王之時，不可以死氣入肝，恐傷魂也，若非王時卽虛，以肝補之佳，餘臟準此．
　　凡肝臟，自不可輕　，自死者彌甚．
　　凡心皆爲神識所舍，勿食之，使人來生復其報對矣．
　　凡肉及肝，落地不著塵土者，不可食之．
　　　肉落水浮者，不可食．
　　諸肉及魚，若狗不食，鳥不啄者，不可食．
　　諸肉不乾，火灸不動，見水自動者，不可食之．
　　肉中有朱點者，不可食之．
　　六畜肉，熱血不斷者，不可食之．
　　父母及身本命肉，食之令人神魂不安．
　　食肥肉及熱羹，不得飮冷水．
　　諸五臟及魚，投地塵土不汚者，不可食之．
　　穢飯，　肉，臭魚，食之皆傷人．
　　自死肉口閉者，不可食之．
　　六畜自死，皆疫死，則有毒，不可食之．
　　獸自死，北首及伏地者，食之殺人．
　　食生肉，飽飮乳，變成白蟲．一作血蠱．
　　疫死牛肉，食之令病洞下，亦致堅積，宜利藥下之．
　　脯藏米甕中有毒，及經夏食之，發腎病．

　　治自死六畜肉中毒方：
　　黃蘗屑，搗服方寸匕．
　　治食鬱肉漏脯中毒方：鬱肉，密器蓋之，隔宿者是也．漏脯，茅屋漏下，沾著者是也．
　　燒犬屎，酒服方寸匕，每服人乳汁亦良．飮生　汁三升，亦得．

　　治黍米中藏乾脯，食之中毒方：
　　大豆濃煮汁，飮數升卽解，亦治狸肉漏脯等毒．

　　治食生肉中毒方：
　　掘地深三尺，取其下土三升，以水五升，煮數沸，澄淸汁，飮一升卽愈．

　　治六畜鳥獸肝中毒方：
　　水浸豆　，絞取汁，服數升愈．
　　馬脚無夜眼者，不可食之．
　　食酸馬肉，不飮酒，則殺人．
　　馬肉不可熱食，傷人心．
　　馬鞍下肉，食之殺人．
　　白馬黑頭者，不可食之．
　　白馬靑蹄者，不可食之．
　　馬肉■肉共食飽，醉臥大忌．
　　驢，馬肉，合　肉食之，成　亂．
　　馬肝及毛不可妄食，中毒害人．
　　食馬肝中毒，人未死方：
　　雄鼠屎二七粒，末之，水和服，日再服．屎尖者是．

　　又方：人垢取方寸匕，服之佳．
　　治食馬肉中毒欲死方：
　　香　二兩　杏仁三兩
　　上二味，蒸一食頃，熟杵之服，日再服．

　　又方：煮蘆根汁，飮之良．
　　疫死牛，或目赤，或黃，食之大忌．
　　牛肉共　肉食之，必作寸白蟲．
　　靑牛腸，不可合犬肉食之．
　　牛肺從三月至五月，其中有蟲如馬尾，割去勿食，食則損人．
　　牛羊　肉，皆不得以楮木桑木蒸炙，食之令人腹內生蟲．
　　　蛇牛肉殺人，何以知之？　蛇者，毛髮向後順者，是也．

　　治　蛇牛肉，食之欲死方：
　　飮人乳汁一升，立愈．

　　又方：
　　以　洗頭，飮一升，愈．
　　牛　細切，以水一斗，煮取一升，暖飮之，大汗出者愈．

　　治食牛肉中毒方：
　　甘草煮汁，飮之卽解
　　羊肉其有宿熱者，不可食之．
　　羊肉不可共生魚酪食之，害人．
　　羊蹄甲中有珠子白者，名羊懸筋，食之令人癲．
　　白羊黑頭，食其腦，作腸癰．
　　羊肝共生椒食之，破人五臟．
　　　肉共羊肝和食之，令人心悶．
　　　肉以生胡　同食，爛人臍．
　　　脂不可合梅子食之．
　　　肉和葵食之，少氣．
　　鹿肉不可和蒲白作羹，食之發惡瘡．
　　　脂及梅李子，若妊婦食之，令子靑盲，男子傷精．
　　■肉不可合蝦及生菜，梅李果食之，皆病人．
　　痼疾人不可食熊肉，令終身不愈．
　　白犬自死，不出舌者，食之害人．
　　食狗鼠餘，令人發■瘡．

　　治食犬肉不消，心下堅或腹脹，口乾大渴，心急發熱，妄語如狂，或洞下方：
　　杏仁一升，合皮熟硏用
　　上一味，以沸湯三升和取汁，分三服，利下肉方，大驗．
　　婦人妊娠，不可食　肉，山羊肉及鱉，　，鴨，令子無聲音．
　　　肉不可合白　肉食之，令人面發黃．
　　　肉著乾薑食之，成　亂．
　　凡鳥自死，口不閉，翅不合者，不可食之．
　　諸禽肉肝靑者，食之殺人．
　　　有六　四距者，不可食之．
　　烏　白首者，不可食之．
　　　不可共葫蒜食之，滯氣．一云■子．　　山　不可合鳥獸肉食之．
　　雉肉久食之，令人瘦．
　　鴨卵不可合鱉肉食之．
　　婦人妊娠，食雀肉，令子淫亂無恥．
　　雀肉不可合李子食之．
　　燕肉勿食，入水爲蛟龍所　．

　　鳥獸有中毒箭死者，其肉有毒，解之方：
　　大豆煮汁，及鹽汁，服之解．
　　魚頭正白，如連珠至脊上，食之殺人．
　　魚頭中無　者，不可食之，殺人．
　　魚無腸膽者，不可食之，三年陰不起，女子絶生．
　　魚頭似有角者，不可食之．
　　魚目合者，不可食之．
　　六甲日，勿食鱗甲之物．
　　魚不可合　肉食之．
　　魚不得和　■肉食之．
　　鯉魚　不可合小豆藿食之，其子不可合　肝食之，害人．
　　鯉魚不可合犬肉食之．
　　　魚不可合　雉肉食之．一云不可合　肝食．
　　　魚合鹿肉生食，令人筋甲縮．
　　靑魚　不可合生胡　，及生葵，幷麥中食之．
　　■　不可合白犬血食之．
　　龜肉不可合酒果子食之．
　　鱉目凹陷者，及壓下有王字形者，不可食之．
　　其肉不得合　鴨子食之．
　　龜鱉肉不可合　菜食之．
　　蝦無鬚及腹下通黑，煮之反白者，不可食之．
　　食膾，飮乳酪，令人腹中生蟲，爲　．

　　　食之，在心胸間不化，吐復不出，速下除之，久成　病，治之方：
　　橘皮一兩　大黃二兩　朴硝二兩
　　上三味，以水一大升，煮至小升，頓服卽消．

　　食　多，不消，結爲　病，治之方：
　　馬鞭草
　　上一味，搗汁飮之，或以薑葉汁飮之一升，亦消．又可服吐藥吐之．
　　食魚後中毒，兩種煩亂，治之方：
　　橘皮
　　濃煎汁，服之卽解．
　　食　■魚中毒方：
　　蘆根煮汁，服之卽解．
　　蟹目相向，足斑目赤者，不可食之．
　　食蟹中毒，治之方：
　　紫蘇
　　煮汁，飮之三升．紫蘇子搗汁，飮之亦良．

　　又方：
　　冬瓜汁，飮二升，食冬瓜亦可．
　　凡蟹未遇霜，多毒，其熟者，乃可食之．
　　蜘蛛落食中，有毒，勿食之．
　　凡蜂蠅蟲蟻等，多集食上，食之致■．


果實菜穀禁忌幷治第二十五
　　果子生食生瘡．
　　果子落地經宿，蟲蟻食之者，人大忌食之．
　　生米停留多日，有損處，食之傷人．
　　桃子多食令人熱，仍不得入水浴，今人病淋瀝寒熱病．
　　杏酪不熟，傷人．
　　梅多食，壞人齒．
　　李不可多食，令人　脹．
　　林檎不可多食，令人百脈弱．
　　橘柚多食，令人口爽，不知五味．
　　梨不可多食，令人寒中，金瘡，産婦，亦不宜食．
　　櫻桃杏多食，傷筋骨．
　　安石榴不可多食，損人肺．
　　胡桃不可多食，令人動痰飮．
　　生棗多食，令人熱渴，氣脹．寒熱羸瘦者，彌不可食，傷人．

　　食諸果中毒，治之方：
　　　骨燒灰
　　上一味，末之，水服方寸匕．亦治馬肝漏脯等毒．
　　木耳赤色，及仰生者，勿食．菌仰卷及赤色者不可食．

　　食諸菌中毒，悶亂欲死，治之方：
　　人糞汁飮一升，土漿飮一二升，大豆濃煎汁飮之．服諸吐利藥，幷解．
　　食楓柱菌而哭不止，治之以前方．
　　誤食野芋，煩亂欲死，治之以前方．其野芋根，山東人名魁芋，人種芋，三年不收，亦成野芋，幷殺人．
　　蜀椒閉口者有毒，誤食之戟人咽喉，氣病欲絶．或吐下白沫，身體　冷，急治之方．　　肉桂，煎汁飮之，飮冷水一二升．
　　或食蒜，或飮地漿．
　　或濃煮　汁飮之．　解．
　　正月勿食生蔥，令人面生游風．
　　二月勿食蓼，傷人腎．
　　三月勿食小蒜，傷人志性．
　　四月，八月勿食胡　，傷人神．
　　五月勿食　，令人乏氣力．
　　五月五日勿食生菜，發百病．
　　六月，七月勿食茱萸，傷神氣．
　　八月，九月勿食薑，傷人神．
　　十月勿食椒，損人心，傷心脈．
　　十一月，十二月勿食　，令人多涕唾．
　　四季勿食生葵，令人飮食不化，發百病，非但食中，藥中皆不可用，深宜愼之．　　時病差未健，食生菜，手足必腫．
　　夜食生菜，不利人．
　　十月勿食被霜生菜，令人面無光，目　心痛，腰疼，或發心　，　發時手足十指爪皆靑，困萎．
　　蔥　初生芽者，食之傷人心氣．
　　飮白酒食生　，令人病增．
　　生蔥不可共蜜，食之殺人，獨顆蒜彌忌．
　　棗和生蔥食之，令人病．
　　生蔥和雄　，雉，白犬肉食之，令人七竅經年流血．
　　食糖蜜後，四日內食生蔥蒜，令人心痛．
　　夜食諸薑蒜蔥等，傷人心．
　　蕪菁根多食之，令人氣脹．
　　　不可共牛肉作羹食之，成　病，　亦然．
　　蓴多病，動痔疾．
　　野　不可同蜜食之，作內痔．
　　白　不可共酪同食，作●蟲．
　　黃瓜食之，發熱病．
　　葵心不可食，傷人；葉尤冷，黃背赤莖者勿食之．
　　胡　久食之，令人多忘．
　　病人不可食胡　及黃花菜．
　　芋不可多食，動病．
　　妊婦食薑，令子餘指．
　　蓼多食，發心痛．
　　蓼和生魚食之，令人奪氣，陰咳疼痛．
　　芥菜不可共　肉食之，成惡邪病．
　　小蒜多食，傷人心力．
　　食躁式躁方：
　　　濃煮汁飮之．
　　鉤吻與芹菜相似，誤食之，殺人，解之方：《　後》云，與茱萸黃食芥相似．
　　薺　八兩
　　上一味，水六升，煮取二升，分溫二服．鉤吻生地傍無他草，其莖有毛者，以此別之．

　　菜中有水　　，葉圓而光，有毒，誤食之，令人狂亂，狀如中風，或吐血，治之方：
　　甘草煮汁，服之卽解．
　　春秋二時，龍帶精入芹菜中，人偶食之爲病，發時手靑腹滿，痛不可忍，名蛟龍病，治之方：
　　硬糖二，三升
　　上一味，日兩度，服之，吐出如　　三五枚，差．

　　食苦瓠中毒，治之方：
　　黎穰　煮汁，數服之解．
　　扁豆，寒熱者，不可食之．
　　久食小豆，令人枯燥．
　　食大豆等，忌啖　肉．
　　大麥久食，令人作●．
　　白黍米不可同飴蜜食，亦不可合葵食之．
　　　麥麵，多食令人髮落．
　　鹽多食，傷人肺．
　　食冷物，　人齒．食熱物，勿飮冷水．
　　飮酒，食生蒼耳，令人心痛．
　　夏月大醉汗流，不得冷水洗著身，及使扇，卽成病．
　　飮酒大忌灸腹背，令人腸結．
　　醉後勿飽食，發寒熱．
　　飮酒食　肉，臥　稻穰中則發黃．
　　食飴多飮酒，大忌．
　　凡水及酒，照見人影動者，不可飮之．
　　醋合酪食之，令人血　．
　　食白米粥勿食生蒼耳，成走　．
　　食甛粥已，食鹽卽吐．
　　犀角■攪飮食，沫出，及　地墳起者，食之殺人．
　　飮食中毒煩滿，治之方：
　　苦參三兩　苦酒一升半
　　上二味，煮三沸，三上三下，服之，吐食出卽差，或以水煮亦得．

　　又方：
　　犀角湯亦佳．
　　貪食，食多不消，心腹堅滿痛治之方：
　　鹽一升　水三升
　　上二味，煮令鹽消，分三服，當吐出食，便差．
　　礬石生入腹，破人心肝，亦禁水．
　　商陸，以水服，殺人．
　　　　子，傅頭瘡，藥成入腦，殺人．
　　水銀入人耳及六畜等，皆死．以金銀著耳邊，水銀則吐．
　　苦練無子者殺人．
　　凡諸毒，多是假毒以投，無知時宜煮甘草薺　汁飮之，通除諸毒藥．
