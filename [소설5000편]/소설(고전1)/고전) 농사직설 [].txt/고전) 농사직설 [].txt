農事直說
세종 1429년 鄭招가 왕명을 받아 저술한 農書(경북대 인문대 사학과에서 받음)

序文
○命摠制鄭招等撰農事直
說 其序曰 農者天下國家之大本也 自古聖王 莫不以是爲務焉 帝舜之命 九官十二牧?(心+乙) 首曰食哉 惟時誠以 　盛之奉生養之資 捨是無以爲也 恭惟 太宗恭定大王 嘗命儒臣 　取古農書切用之語 附註鄕言刊板頒行 敎民力本 及我主上殿下 繼明圖治尤留意於民事 以五方風土不同 樹藝之法 各有其宜 不可盡同古書 乃命諸道監司 逮訪州縣老農 因地己試之驗具聞 又命臣招就加詮 次臣與宗簿小尹臣卞孝文 披閱參考 　其重複 取其切要 撰成一編目曰 農事直說 農事之外不雜他說 務爲簡直 使山野之民 曉然易知 旣進下鑄字所印 若干本 將以頒諸中外 導民厚生 以至於家給人民也 臣竊觀周詩周家以農事爲國 歷八百餘年之久 今我 殿下惠養斯民 爲國長慮 豈不與后稷成王同一規範乎 是書雖小 其爲利益可勝言哉

備穀種 
○收九穀種 取堅實不雜不　者(　鬱　也 種不實則 明年穀穗亦不實 所謂受病於胎也 種雜則 早晩不等 種　則不生 雖生亦不實) 　揚去秕後 　(沈)水去浮者 　出　乾以十分 無濕氣爲度 堅藏蒿　(蒿　 鄕名空石 小有濕氣 多致鬱　)

○欲知來歲所宜 以九穀種各一升 各盛布襄 埋於土宇中(勿令人坐臥其上) 後五十日 發取量之 息　多者 其歲所宜也 土氣隨地異宜 宜令各村里試之

○冬月 以瓮或槽 埋地中 要令不凍至臘月 多收雪汁盛貯苦薦(鄕名飛介) 厚盖(古書曰 雪五穀之精) 至種時 漬種其中 　出　乾 如此二度 或用木槽 盛牛馬廐池尿 漬種其中 　出　乾 亦須三度

耕地
○耕地宜徐 徐則土軟 牛不疲困 春夏耕宜淺 秋耕宜深 春耕則隨耕隨治 秋耕則待土色乾白乃治

○旱田 初耕後 布草燒之 又耕則 其田自美

○薄田 耕菉豆 待其茂盛 掩耕則 不　不　 燮瘠(　)爲良

○荒地 七八月間耕之掩草 明年氷釋又耕後下種 大抵荒地開墾 初耕宜深 再耕宜淺(初深後淺則 生地不起 令土軟熟)

○荒地辨試之法 　土一尺深 嘗其味 甛者爲上 不甛不　(鹹)者次之 　爲下

種麻
○正月氷解 擇良田 田多則歲易(歲易則 皮薄節闊) 耕之縱三橫三 布牛馬糞 二月上旬更耕之(中旬爲中時 下旬爲下時 至於北土寒氣晩解 要當隋時適宜 九穀倣此) 以木斫(鄕名 斫訖羅)及 鐵齒擺(鄕名 手愁音) 熟治使平後 足踏均密 撒種 又須均須密(足踏與撒種不均不密則 麻或　(?)或枝 不中於用) 曳撈覆種(撈 鄕名 曳介 編多枝木爲之 松枝爲上) 其上又布牛馬糞 麻長三寸許 有雜草則 鋤之(不過一鋤 又有晩種者 夏至前後十日內 皆可種也)

種稻(附旱稻)
○稻種有旱有晩 耕種法 有水耕(鄕名 水沙彌) 有乾耕(鄕名 乾沙彌) 又有揷種(鄕名 苗種) 除草之法則 大抵皆同 

○早稻 秋收後 擇連水源肥膏水田(凡水田 上可以引水 下可以決去 旱則灌之 兩則洩之者 爲上 　下渟水處 次之 然久雨泥渾則 苗腐 高處須雨而耕者 斯爲下矣) 耕之 冬月入糞(正月氷解 耕之入糞 或入新土亦得) 二月上旬又耕之 以木斫(鄕名 所訖羅) 縱橫摩平 復以鐵齒擺(鄕名 手愁音) 打破土塊令熟 先以稻種漬水經三日　出 納蒿　中(鄕名 空石) 置溫處 頻頻開視 勿致鬱　 芽長二分 均撒水田中 以板撈(鄕名 　地) 或把撈(鄕名 推介) 覆種 灌水驅鳥(苗生爲限) 苗生二葉則去水 以水耘(苗弱不可用鋤 然水渴土强則 當用鋤) 去苗間細草 訖又灌水(每去水而耘 耘訖灌之 苗弱時宜淺 苗强時宜深) 如川水連通雖旱不渴處則 每耘訖 決去水曝根 二日後還灌水(耐風與旱) 苗長半尺許 又耘以鋤(苗强可以用鋤)耘時 以手　軟苗間土面 耘至三四度(禾穀成長 唯賴鋤功 且旱稻性速 不可小緩)將熟去水(有水則熟遲) 早稻善零 隨熟隨刈

○晩稻水耕 正月氷解耕之 入糞入土 與旱稻法同(今年入土則 明年入糞 或入雜草互爲之) 其地或泥　 或虛浮 或水冷則 專入新土 或莎土 瘠薄則 布牛馬糞及連枝　葉(鄕名 加乙草) 人糞蠶沙亦佳(但多得爲難) 三月上旬至芒種節 又耕之(大抵節晩耕種者不實) 漬種 下種 覆種 灌水 耘法 皆與早稻法同(六月望前 三度耘者爲上 六月內三度耘者次之 不及此者爲下)

○春旱不可水耕 宜乾耕(唯種晩稻) 其法耕訖以　木(鄕名 古音波) 打破土塊 又以木斫(鄕名 所訖羅) 縱橫摩平熟治後 以稻種一斗 和熟糞或尿灰一石爲度(作尿灰法 牛　外作池貯尿 以穀　及糠秕之類 燒爲灰 用所貯池尿 拌均) 足種驅鳥(以苗生爲限) 苗未成長不可灌水 雜草生則 雖旱苗　 不可停鋤(古語曰 鋤頭自有百本禾 老農亦曰 苗知人功)

○苗種法 擇水田雖遇旱不乾處 二月下旬至三月上旬可耕 每水田十分以一分養苗餘九分以擬裁苗(拔苗訖幷裁養苗處) 先耕養苗處 如法熟治去水 　柳枝軟梢厚布 訖足踏之 曝土令乾後灌水 先漬稻種三日　入蒿　(鄕名空石) 經一日 下種後以板撈(鄕名　地) 覆種 苗長一握以上 可移裁之 先耕苗種處 布　葉(鄕名 加乙草) 或牛馬糞 臨移裁時 又耕之 如法熟治 令土極軟 每一科裁不過四五苗 根未着土 灌水不可令深(此法 便於除草 萬一大旱 則失手 農家之危事也)

○稻種甚 多大抵皆同 別有一種曰 旱稻(鄕名 山稻) 偏宜於高地及水冷處 然土大燥則不成 二月上旬耕之 三月上旬至中旬 又耕之作畝 足種訖踏畝 背令堅 耘時土苗間土 勿擁地 若瘠薄 和熟糞 或尿灰種之 或旱稻二分 稷二分 小豆一分相和而種(大抵雜種之術 以歲有水旱 九穀隨歲異宜故交種則 不至全失)

○若新墾草木茂密處 爲水田者 火而耕之 三四年後 審其土性 用糞

○若沮澤潤濕荒地則 三四月間水草成長時 用輪木殺草 待土面融熟後 下晩稻種又　柴木兩三箇 曳之以牛 覆其種 至明年可用　(鄕名 地寶) 三年則 可用牛耕(　　不生 大省鋤功) 其輪木之制 用堅强木 長可四尺 爲五銳隅 兩頭貫木環 以繩繫環 令兒童騎粧鞍牛或馬 以繫環繩 結鞍後橋(鄕名 北枝) 兩旁 牛馬行則 其輪木五銳隅自回轉 殺草破塊若 沮甚人牛陷沒不可入踏之地 用　　(鄕名 都里鞭) 殺草 下種一如前法同

 種黍粟(附 占勿谷粟  靑梁粟  　黍)

○三月霜氣頓無(早黍早粟三月上旬 晩黍晩粟三月中旬至四月上旬可種)擇良田(細沙黑土相半者爲良  黍粟性宜高燥 不宜下濕)  先用小豆稀疎 播撒後  耕之 遂畝左右足踵交踏   以水荏子與黍 或粟相和(水荏子一分 黍或粟三分) 下種(左右足交運  已成覆土矣)  及苗長  間生雜草與科密處  鋤而去之  以土壅根  鋤至三度  勿以無草停鋤  待禾成長  兩畝間雜草茂盛  用一牛網其口  徐驅耕之  勿致損禾 (畝間無穢 土壅禾根)  黍半熟卽刈  粟待十分黃熟可刈(黍熟易零 遇風卽失收)  田若　薄  用熟糞或尿灰 種之(每黍粟二三升  和熟糞或尿灰 一石爲度)

○ 粟又有晩種 早熟如靑梁(鄕名 生動粘)  之種子(鄕名占勿谷)  擇土厚久陳地 種之(芟除林木爲上久陣田次之  麥根爲下)  五月伐草  待乾火之 灰未冷時(灰冷卽  蜘蛛遍網地面  種不至地)  撒擲粟種  以鐵齒擺(鄕名 手愁音) 起土覆種粟  鋤草省力  所出倍常(大抵治田之法  秋耕過冬爲上  粟田尤甚)

○ 　黍(鄕名 唐黍) 宜下濕  不宜高燥  二月早種 鋤不至再而收多


 種稷(附 姜稷)

○稷性宜下濕之地  二月中旬耕地  以木斫(所訖羅) 熟治  自三月上旬至四月上旬  皆可種  種法與種黍粟同  或撒擲種亦得  田若　薄  用糞灰(熟糞與尿灰也  下倣此) 或先布雜草於畝間  後耕種  鋤至二度 

○ 稷亦有晩種早熟者(鄕名 姜稷)  兩麥底六月上旬可種


 種大豆  小豆 菉豆

○大豆小豆種  皆有早有晩(早種鄕名春耕 晩種鄕名根耕 根耕者 耕兩麥根也) 早種 三月中旬至四月中旬可種也  治田不可過熟  下種每科不過三四箇(下種多則 茂密少實  然肥田種欲稀 薄田種欲稠)  田若　薄 用糞灰宜小 不宜多 鋤不過再(吐花時不可鋤 令花落) 葉盡收之 收訖耕之  以擬明年(不耕卽無澤)

○ 大豆根耕(刈兩麥 旋耕其根也)  耕耘及收皆與早種同  但不種每科四五箇

○ 小豆根耕  與大豆根耕同  但撒種於麥根  訖覆耕之  一鋤而止

○ 又一法 田小者 兩麥未穗時 淺耕兩畝間  種以大豆 收兩麥訖 又耕麥根 以覆豆根 
   大豆田間種秋麥 麥田間種粟 皆同此法

○ 用網口牛  耕兩畝間  與黍粟田同  雜草還茂則 再耕之

○ 菉豆  薄田荒地  皆可種也  稀種一鋤


 種大小麥(附 春　)

○大小麥 新舊間接食  農家　急  薄田白露節  中田秋分時  美田後十日可種 大早又不可(古語曰  早種則　而有節) 先於五六月間  耕之曝陽  用木斫(鄕名所訖羅)  摩平 下種時又耕之 下種訖  以鐵齒擺(鄕名手愁音) 或木斫背(鄕名所訖羅背)  覆種宜厚(早種則根深耐寒晩種則穗小)    明年三月間 一鋤之 麥根田則 依上法  黍,豆,粟, 木麥根田則 預於收穀前 用長柄大鎌 及草未黃時刈之   積在田畔 收穀訖  以其草厚布田上  火焚擲種 及灰未散耕之   薄田倍加布草  如未及刈草用糞  又如大小豆法  或於其田  先種菉豆或胡麻  五六月間掩耕  待草爛後下種  時又耕種之  如前法

○ 春夏間 　細柳枝  布牛馬廐  每五六日取出  積之爲糞  甚宜於麥

○ 大小麥 隨熟隨刈  卽輸於場  用　盖覆  以防雨作  若不及輸場  亦須輸運於田畔高 處盖覆  乘夜輸入  遇晴以麥薄布場上(厚則難乾)  隨乾隨輾(輾 鄕名打作) 農家所忙  無過於麥  古語曰  取麥如救火 若小遲慢  終爲災傷

○ 春　 二月間陽氣溫和日可耕  盡二月止  種法耘法  收法  與秋麥同


 種胡麻(鄕名 眞荏子  八稜者多油)  (附 油麻)

○性宜荒地(白壤尤良)  四月間雨後(不因雨則不生)  耕地撒種  用　木(鄕名古音波)  破塊覆土  鋤不過再  隨熟刈之  作束欲小(束大難乾)  五六束相倚爲叢  候口開逐束
倒堅  以小杖輕打  取了還叢之  三日一打  四五遍乃盡  若熟田則四月上旬  麥根田則 　刈麥後  和糞灰稀種

○ 又一法  以白胡麻三分, 晩小豆一分  相和種之 或以菉豆二分  胡麻一分相和亦得  
耕訖作畝  以所和種  均撒覆土

○ 油麻(鄕名 水荏子)  路邊或田畔宜種  每科相去一尺(密則無枝少實)


 種蕎麥(鄕名 木麥)

○蕎麥　時爲良(失時遇霜不收)  立秋在六月則  節前三日內  立秋在七日則  節後三日內  乃其時也  宜荒地  五月耕之  得草爛  六月又耕  下種時又耕之 種子一斗  糞灰一石爲度(灰小則漬種亦可)  田雖　薄  多糞灰則可收  其實半黑 半白刈之  倒堅則皆黑  其早霜處  宜早耕不必待立秋前後也  若山林肥厚之地  火耕撒種  所收倍常

○ 漬種法  燒牛馬糞爲灰  以廐池尿盛貯木槽中 漬蕎麥種  半日　出  投灰中  令灰粘着種子

○油麻(本草白油麻  唐人稱芝麻  俗所爲眞荏子

水蘇子(俗稱 水荏子)

