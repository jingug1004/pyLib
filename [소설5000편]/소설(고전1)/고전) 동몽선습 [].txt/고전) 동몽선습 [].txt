御製童蒙先習序
夫此書는 卽東儒所撰也라 總冠以五倫하고 復以父子君臣夫婦長幼朋友로 列之于次하며 而其自太極肇判으로 三皇五帝夏殷周漢唐宋以至皇朝에 歷代世系를 纖悉備錄하고 逮夫我東하여는 始檀君으로 歷三國하여 至于我朝에 亦爲俱載하니 文雖約이나 而錄則博하고 卷雖小나 而包則大라 其況堯舜之道는 孝弟而已라 舜之命契에 以五品爲重하니 此文之冠以五倫者가 其意宏矣로다 噫라 孝於親然後에 忠於君하며 弟於兄然後에 敬于長하니 以此觀之면 五倫之中에 孝弟爲先이라 雖然이나 詩讚文王曰 於緝熙敬止라하니 敬者는 成始終徹上下之工夫也라 故로 大學要旨는 卽敬字也요 中庸要旨는 卽誠字也라 誠敬이 亦於學問에 車兩輪鳥兩翼者也라 今予於此書에 以誠敬二字로 冠于篇首하노라 誠然後에 能免書自我自하고 敬然後에 可以欽體欽遵하니 學豈可忽乎哉리오 予又於卷下 國初開創 受號朝鮮之文에 慨然追慕하며 三復興感也로다 噫라 繼繼承承하사 重熙累洽의 寔是至仁盛德과 深恩隆惠가 垂裕後昆之致니 繼體之君은 式體至德하여 兢兢業業하며 誠心調劑하여 至于蕩蕩하며 誠心愛民하여 永保元元하면 則吾國其庶幾也며 吾國이 其庶幾也인저 且我東禮義가 雖因箕聖之敎나 三韓以後에 幾乎泯焉이라 入于我朝하며 禮義畢擧하고 文物이 咸備어늘 惜乎라 述者之猶遺乎此哉여 嗟爾小子아 益加勉　也夫인저
　玄　　茂朝月上浣에 命芸館而廣印하고 作序文於卷首하니라



童蒙先習
天地之間萬物之衆에 惟人이 最貴하니 所貴乎人者는 以其有五倫也라 是故로 孟子曰 父子有親하며 君臣有義하며 夫婦有別하며 長幼有序하며 朋友有信이라 하시니 人而不知有五常則其違禽獸 不遠矣리라 然則父慈子孝하며 君義臣忠하며 夫和婦順하며 兄友弟恭하며 朋友輔仁然後에 方可謂之人矣니라

父子有親
父子는 天性之親이라 生而育之하고 愛而敎之하며 奉而承之하고 孝而養之하나니 是故로 敎之以義方하야 弗納於邪하며 柔聲以諫하야 不使得罪於鄕黨州閭하나니 苟或父而不子其子하며 子而不父其父하면 其何以立於世乎리오 雖然이나 天下에 無不是底父母라 父雖不慈나 子不可以不孝니 昔者에 大舜이 父頑母　하야 嘗欲殺舜이어늘 舜이 克諧以孝하사 烝烝乂하야 不格姦하시니 孝子之道 於斯에 至矣로다 孔子曰 五刑之屬이 三千이로되 而罪莫大於不孝라 하시니라

君臣有義
君臣은 天地之分이라 尊且貴焉하며 卑且賤焉하니 尊貴之使卑賤과 卑賤之事尊貴는 天地之常經이며 古今之通義라 是故로 君者는 體元而發號施令者也오 臣者는 調元而陳善閉邪者也라 會遇之際에 各盡其道하야 同寅協恭하야 以臻至治하나니 苟或君而不能盡君道하며 臣而不能修臣職이면 不可與共治天下國家也니라 雖然이나 吾君不能을 謂之賊이니 昔者에 商紂暴虐이어늘 比干이 諫而死하니 忠臣之節이 於斯에 盡矣로다 孔子曰 臣事君以忠이라 하시니라

夫婦有別
夫婦는 二姓之合이라 生民之始며 萬福之原이니 行媒議婚하며 納幣親迎者는 厚其別也라 是故로 娶妻호되 不娶同姓하며 爲宮室호되 辨內外하야 男子는 居外而不言內하고 婦人은 居內而不言外하나니 苟能莊以　之하야 以體乾健之道하고 柔以正之하야 以承坤順之義則家道 正矣어니와 反是而夫不能專制하야 御之不以其道하고 婦乘其夫하야 事之不以其義하야 昧三從之道하고 有七去之惡則家道 索矣리라 須是夫敬其身하야 以帥其婦하고 婦敬其身하야 以承其夫하야 內外和順이라야 父母其安樂之矣시리라 昔者에 　缺이 　어늘 其妻　之호되 敬하야 相待如賓하니 夫婦之道 當如是也니라 子思曰 君子之道 造端乎夫婦라 하시니라

長幼有序
長幼는 天倫之序라 兄之所以爲兄과 弟之所以爲弟는 長幼之道 所自出也라 蓋宗族鄕黨에 皆有長幼하니 不可紊也라 徐行後長者를 謂之弟요 疾行先長者를 謂之不弟니 是故로 年長以倍則父事之하고 十年以長則兄事之하고 五年以長則肩隨之니 長慈幼하며 幼敬長然後에사 無侮少凌長之弊而人道 正矣리라 而況兄弟는 同氣之人이라 骨肉至親이니 尤當友愛요 不可藏怒宿怨하야 以敗天常也니라 昔者에 司馬光이 與其兄伯康으로 友愛尤篤하야 敬之如嚴父하고 保之如　兒하니 兄弟之道 當如是也니라 孟子曰 孩提之童이 無不知愛其親하며 及其長也하야는 無不知敬其兄也라 하시니라

朋友有信
朋友는 同類之人이라 益者 三友요 損者 三友니 友直하고 友諒하며 友多聞이면 益矣요 友便　하며 友善柔하며 友便　이면 損矣니라 友也者는 友其德也라 自天子로 至於庶人히 未有不須友以成者하니 其分이 若疎而其所關이 爲至親하니 是故로 取友를 必端人하며 擇友를 必勝己니 要當責善以信하며 切切　　하야 忠告而善道之하다가 不可則止니라 苟或交遊之際에 不以切磋琢磨로 爲相與하고 但以歡狎戱謔으로 爲相親則安能久而不疎乎리오 昔者에 晏子 與人交호되 久而敬之하니 朋友之道 當如是也니라 孔子曰 不信乎朋友면 不獲乎上矣리라 信乎朋友 有道하니 不順乎親이면 不信乎朋友矣라 하시니라

總論
此五品者는 天敍之典而人理之所固有者라 人之行이 不外乎五者而唯孝爲百行之源이라 是以로 孝子之事親也는 鷄初鳴이어든 咸　漱하고 適父母之所하야 下氣怡聲하야 問衣　寒하며 問何食飮하며 冬溫而夏　하며 昏定而晨省하며 出必告하며 反必面하며 不遠遊하며 遊必有方하며 不敢有其身하며 不敢私其財니라 父母愛之어시든 喜而不忘하며 惡之어시든 懼而無怨하며 有過어시든 諫而不逆하고 三諫而不聽이어시든 則號泣而隨之하며 怒而撻之流血이라도 不敢疾怨하며 居則致其敬하고 養則致其樂하고 病則致其憂하고 喪則致其哀하고 祭則致其嚴이니라 
若夫人子之不孝也는 不愛其親이오 而愛他人하며 不敬其親이오 而敬他人하며 惰其四肢하야 不顧父母之養하며 博奕好飮酒하야 不顧父母之養하며 好貨財하며 私妻子하야 不顧父母之養하며 從耳目之好하야 以爲父母戮하며 好勇鬪　하야 以危父母하나니라 
噫라 欲觀其人의 行之善不善인댄 必先觀其人之孝不孝니 可不愼哉며 可不懼哉아 苟能孝於其親이면 則推之於君臣也와 夫婦也와 長幼也와 朋友也에 何往而不可哉리오 然則孝子之於人에 大矣로되 而亦非高遠難行之事也라 然이나 自非生知者면 必資學問而知之니 學問之道는 無他라 將欲通古今하며 達事理하야 存之於心하며 體之於身이니 可不勉其學問之力哉아 玆用　其歷代要義하야 書之于左하노라
蓋自太極肇判하야 陰陽始分으로 五行이 相生에 先有理氣라 人物之生이 林林總總하더니 於是에 聖人이 首出하사 繼天立極하시니 天皇氏와 地皇氏와 人皇氏와 有巢氏와 燧人氏 是爲太古니 在書契以前이라 不可考로다 
伏羲氏 始　八卦하며 造書契하야 以代結繩之政하시고 神農氏 作　　하며 制醫藥하시고 黃帝氏 用干戈하며 作舟車하며 造曆算하며 制音律하시니 是爲三皇이라 至德之治라 無爲而治하니라
少昊와 　頊과 帝　과 帝堯와 帝舜이 是爲五帝라 　　稷契이 佐堯舜而堯舜之治 卓冠百王이라 孔子 定書에 斷自唐虞하시니라
夏禹와 商湯과 周文王武王이 是爲三王이니 歷年이 或四百하며 或六百하며 或八百하니 三代之隆을 後世莫及이며 而商之伊尹傅說과 周之周公召公이 皆賢臣也라 周公이 制禮作樂하시니 典章法度가 粲然極備하더니 及其衰也하야 五覇 　諸侯하야 以匡王室하니 若齊桓公과 晉文公과 宋襄公과 秦穆公과 楚莊王이 迭主夏盟하니 王靈이 不振하니라
孔子 以天縱之聖으로 轍環天下하시되 道不得行于世하야 刪詩書하시며 定禮樂하시며 贊周易하시며 修春秋하사 繼往聖開來學하시고 而傳其道者는 顔子曾子라 事在論語하니라 曾子之門人이 述大學하니라
列國則曰魯와 曰衛와 曰晉과 曰鄭과 曰曹와 曰蔡와 曰燕과 曰吳와 曰齊와 曰宋과 曰陳과 曰楚와 曰秦이니 干戈日尋하야 戰爭不息하야 遂爲戰國하니 秦楚燕齊韓魏趙 是謂七雄이라 孔子之孫子思 生斯時하사 作中庸하시고 其門人之弟孟軻 陳王道於齊梁하시되 道又不行하야 作孟子七篇이로되 而異端縱橫功利之說이 盛行이라 吾道는 不傳하니라
及秦始皇하야 呑二周滅六國하며 廢封建爲郡縣하며 焚詩書坑儒生하니 二世而亡하니라 漢高祖 起布衣成帝業하야 歷年四百하되 在明帝時하야 西域佛法이 始通中國하야 惑世誣民하니라
蜀漢과 吳와 魏 三國이 鼎峙而諸葛亮이 仗義扶漢하다가 病卒軍中하니라 晉有天下에 歷年百餘하되 五胡 亂華하니 宋齊梁陳에 南北分裂이러니 隋能混一하되 歷年三十하니라
唐高祖와 太宗이 乘隋室亂하야 化家爲國하야 歷年三百하니라 後梁後唐後晉後漢後周 是爲五季니 朝得暮失하야 大亂이 極矣라
宋太祖 立國之初에 五星이 聚奎하야 濂洛關　의 諸賢이 輩出하니 若周敦　와 程顥와 程　와 司馬光과 張載와 邵雍과 朱熹 相繼而起하야 以闡明斯道로 爲己任하되 身且不得見容하고 而朱子集諸家說하사 註四書五經하시니 其有功於學者 大矣로다 然而國勢不競하야 歷年三百하니 契丹과 蒙古와 遼와 金이 迭爲侵　而及其垂亡하야 文天祥이 竭忠報宋하다가 竟死燕獄하니라 胡元이 滅宋하고 混一區宇하여 綿歷百年하니 夷狄之盛이 未有若此者也로다 
天厭穢德이라 大明이 中天하사 聖繼神承하시니 於千萬年이로다 嗚呼라 三綱五常之道 與天地로 相終始하니 三代以前에는 聖帝明王과 賢相良佐 相與講明之故로 治日이 常多하고 亂日이 常少하더니 三代以後에는 庸君暗主와 亂臣賊子 相與敗壞之故로 亂日이 常多하고 治日이 常少하니 其所以世之治亂安危와 國之興廢存亡이 皆由於人倫之明不明如何이라 可不察哉아
東方에 初無君長이러니 有神人이 降于太白山檀木下어늘 國人이 立以爲君하니 與堯로 竝立하야 國號를 朝鮮이라하니 是爲檀君이라 周武王이 封箕子于朝鮮하신대 敎民禮儀하야 設八條之敎하시니 有仁賢之化러라 燕人衛滿이 因盧　亂하야 亡命來하야 誘逐箕準하고 據王儉城이러니 至孫右渠하여 漢武帝 討滅之하고 分其地하여 置樂浪臨屯玄　眞蕃四郡하다 昭帝 以平那玄　로 爲平州하고 臨屯樂浪으로 爲東府二都督府하다 箕準이 避衛滿하야 浮海以南하야 居金馬郡하니 是爲馬韓이라 秦亡人이 避入韓이어늘 韓이 割東界하야 以與하니 是爲辰韓이라 弁韓則立國於韓地하니 不知其始祖年代라 是爲三韓이라
新羅始祖赫居世는 都辰韓地하야 以朴으로 爲姓하고 高句麗始祖朱蒙은 至卒本하야 自稱高辛氏之後라하야 因姓高하고 百濟始祖溫祚는 都河南慰禮城하야 以扶餘로 爲氏하야 三國이 各保一隅하야 互相侵伐하더니 其後에 唐高宗이 滅百濟高句麗하고 分其地하야 置都督府하야 以劉仁願薛仁貴로 留鎭撫之하니 百濟는 歷年이 六百七十八年이오 高句麗는 七百五年이라 新羅之末에 弓裔 叛于北京하야 國號를 泰封이라하고 甄萱은 叛據完山하야 自稱後百濟라하다 新羅 亡하니 朴昔金三姓이 相傳하야 歷年이 九百九十二年이라 泰封諸將이 立麗祖하야 爲王하고 國號를 高麗라하야 剋　群兇하고 統合三韓하야 移都松嶽이러시니 至于季世하야 恭愍이 無嗣하고 僞主辛禑 昏暴自恣而恭讓이 不君하야 遂至於亡하니 歷年이 四百七十五年이라
天命이 歸于眞主하니 大明의 太祖高皇帝가 賜改國號曰朝鮮이라하다 定鼎于漢陽으로 聖子神孫이 繼繼繩繩하여 重熙累洽하여 式至于今하니 實萬世無疆之休라 於戱라 我國이 雖僻在海隅하여 壤地　小나 禮樂法度와 衣冠文物을 實遵華制하여 人倫이 明於上하고 敎化가 行於下하여 風俗之美가 　擬中華하니 華人이 稱之曰 小中華라 玆豈非箕子之遺化耶아 嗟爾小子는 宜其觀感而興起哉인저
