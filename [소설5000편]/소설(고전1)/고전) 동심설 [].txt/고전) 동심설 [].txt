<pre>
　　　　　　　　　　　　　　　童心說

　　　　　　　　　　　　　　（明）李贄

　　龍洞山人　《西廂》，末語云：“知者勿謂我尙有童心可也 ”夫童
心者，眞心也；若以童心爲不可，是以眞心爲不可也 夫童心者，絶假純
眞，最初一念之本心也 若夫失　童心，便失　眞心；失　眞心，便失　
眞人 人而非眞，全不復有初矣 童子者，人之初也；童心者，心之初也
 夫心之初，曷可失也？然童心胡然而遽失也 蓋方其始也，有聞見從耳
目而入，而以爲主于其內，而童心失 其長也，有道理從聞見而入，而以
爲主于其內，而童心失 其久也，道理聞見，日以益多，則所知所覺，日
以益廣，于是焉又知美名之可好也，而務欲以揚之，而童心失 知不美之
名之可丑也，而務欲以掩之，而童心失 夫道理聞見，皆自多讀書識義理
而來也 古之聖人，曷嘗不讀書哉 然縱不讀書，童心固自在也；縱多讀
書，亦以護此童心而使之勿失焉耳，非若學者反以多讀書識理而反障之也
 夫學者旣以多讀書識義理障其童心矣，聖人又何用多著書立言，以障學
人爲耶？童心旣障，于是發而爲言語，則言語不由衷；見而爲政事，則政
事無根　；著而爲文辭，則文辭不能達；非內含以章美也，非篤實生輝光
也，欲求一句有德之言，卒不可得，所以者何？以童心旣障，而以從外入
者聞見道理爲之心也 夫旣以聞見道理爲心矣，則所言者，皆聞見道理之
言，非童心自出之言也，言雖工，于我何與！豈非以假人言假言，而事假
事，文假文乎！蓋其人旣假，則無所不假矣 由是而以假言與假人言，則
假人喜；以假事與假人道，則假人喜；以假文與假人談，則假人喜；無所
不假則無所不喜，滿場是假，矮場阿辯也 雖有天下之至文，其湮滅于假
人而不盡見于后世者，又豈少哉！何也？天下之至文，未有不出于童心焉
者也 苟童心常存，則道理不行，聞見不立，無時不文，無人不文，無一
樣創制體格而非文者 詩何必古選，文何必先秦，降而爲六朝，變而爲近
體，又變而爲傳奇，變而爲院本，爲雜劇，爲《西廂曲》，爲<a
href="/BIG5/Classics/Shui_Hu-TOC.b5.html">《水滸傳》</a>
，爲今之擧子業大賢言聖人之道，皆古今至文，不可得而時勢先后論也，
故吾因是有感于童心者之自文也，更說什　六經，更說什　《語》《孟》
乎！夫六經《語》《孟》，非其史官過爲褒崇之詞，則其臣子極爲贊美之
語，又不然則其迂腐門徒 　　弟子，記憶師說，有頭無尾，得后遺前，
隨其所見，筆之于書，后學不察，便爲出自聖人之口也，決定目之爲經矣
，孰知其大半非聖人之言乎！縱出自聖人，要亦有爲而發，不過因病發藥
，隨時處方，以救此一等　　弟子 迂腐門徒云耳 藥醫假病，方難定執
，是豈可遽以爲萬世之論乎！然則六經《語》《孟》，乃道學之口實，假
人之淵藪也，斷斷乎其不可以語于童心之言明矣 嗚呼！吾又安得眞正大
聖人之童心未曾失者，而與之一言言哉！

標點 輸入：方舟子

