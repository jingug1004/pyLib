<PRE>

                                           

                                  


水陸草木之花，可愛者甚蕃 晉陶淵明獨愛菊；自李唐來，世人盛愛牡丹；予獨愛

蓮之出　泥而不染，濯淸漣而不妖，中通外直，不蔓不枝，香遠益淸，亭亭靜植，

可遠觀而不可褻玩焉 予謂菊，花之隱逸者也；牡丹，花之富貴者也；蓮，花之君

子者也 噫！菊之愛，陶后鮮有聞；蓮之愛，同予者何人；牡丹之愛，宜乎衆矣 


                （原文據淸儀封張伯行正誼堂木刻《周濂溪先生全集》卷之八）


