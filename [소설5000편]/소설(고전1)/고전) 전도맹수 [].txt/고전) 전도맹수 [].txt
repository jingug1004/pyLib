轉圖法猛獸

轉圓者，無窮之計也 無窮者，必有聖人之心，以原不測之智；以不測之智而通
心朮，而神道混沌爲一 以變論萬類，說意無窮 智略計謀，各有形容，或圓或
方，或陰或陽，或吉或凶，事類不同 故聖人懷此，用轉圓而求其合 故與造化
者爲始，動作無不包大道，以觀神明之域 

天地無極，人事無窮，各以成其類；見其計謀，必知其吉凶成敗之所終 轉圓者
，或轉而吉，或轉而凶，聖人以道，先知存亡，乃知轉圓而從方 圓者，所以合
語；方者，所以錯事 轉化者，所以觀計謀；接物者，所以觀進退之意 皆見其
會，乃爲要結以接其說也 

